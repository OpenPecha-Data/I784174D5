༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG1
2007393887
ImageGroup:
ISBN:
11KG576
7223019794
Title:
བོད་ཀྱི་རིག་གནས་རྣམ་བཤད་
bod kyi rig gnas rnam bshad
ཕུན་ཚོགས་ཚེ་རིང
Author:
Descriptor:
Original Publication:
Place:
Publisher:
phun tshogs tshe ring
n/a
n/a n/a
Iha sa
bod ljongs mi dmangs dpe skrun khang
2007
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011. U.S.A 2006. Comments: 2008



བོད་ཀྱི་རིག་གནས་རྣམ་བཤད། |
ཤར་ཡུལ་ཕུན་ཚོགས་ཚེ་རིང་། །
བོད་ལྗོངས་མི་དམངས་དཔེ་སྐྲུན་ཁང་།



བོད་ཀྱི་རིག་གནས་རྣམ་བཤད་
བློ་གསལ་གཞོན་ནུའི་དགའ་ཚལ།
ཤར་ཡུལ་ཕུན་ཚོགས་ཚེ་རིང་།
བོད་ལྗོངས་མི་དམངས་དཔེ་སྐྲུན་ཁང་།



རྩོམ་པ་པོ་ངོ་སྤྲོད་མདོར་བསྡུས།
བོད་ཀྱི་མཁས་དབང་ཆེ་མོ་ཤར་ཡུལ་ཕུན་ཚོགས་ཚེ་རིང་མཆོག་ནི་སྤྱི་ལོ་
1936ལོར་འཁྲུངས། དགུང་ལོ་བདུན་ནས་ལྷ་ས་སྦྱར་པ་ཁང་གསར་སློབ་གྲྭར་
བོད་ཡིག་དང་རྩིས་གཞུང་ལ་སྦྱང་པ་མཛད། དེ་ནས་མཁས་དབང་ཚ་སྤྲུལ་ངག་
དབང་བློ་བཟང་ གི་ དྲུང་ དུ་ སུམ་རྟགས་ལ་སྦྱང་པ་གནང་བ་མ་ཟད། བོད་
ལྗོངས་སྨན་རྩིས་ཁང་དུ་དངོས་སུ་ཞུགས་ཏེ་མཁས་པའི་གཙུག་རྒྱན་མཁྱེན་རབ་
ནོར་བུ་དང་། མཁས་མཆོག་ཐུབ་བསྟན་ལྷུན་གྲུབ། རྩིས་པའི་དགེ་རྒན་ཆེ་མོ་
མཁས་དབང་ཡེ་ཤེས་ཆོས་འཕེལ། མཁས་དབང་ཐུབ་བསྟན་རྣམ་རྒྱལ་སོགས་
ཀྱི་དྲུང་དུ་དག་ཡིག་དང༌། སུམ་ རྟགས། སྙན་ངག ལམ་སྒྲོན། བཤེས་
སྤྲིངས། རྩིས་གཞུང་། སྨན་གཞུང་སོགས་ལའང་སྦྱང་པ་གང་ལེགས་མཛད།
དེ་རྗེས་ མཁས་མཆོག་ ཟླ་བ་བཟང་པོའི་ཞབས་ལ་གཏུགས་ནས་ཡིག་བཤད་
མཁས་པའི་ཁ་རྒྱན་དང༌། ལེགས་ བཤད་ སྣང་ བ་ དམ་ པ་ སོགས་ ཟབ་ སྦྱོང་
གནང་། སྤྱི་ལོ་1956ལོར་ཀྲུང་དབྱང་གུང་གཞོན་སྡེ་ཚོགས་སློབ་གྲྭ་ཆེན་མོར་
རྒྱའི་སྐད་ཡིག་དང་། ཀྲུང་གོའི་གསར་བརྗེའི་ལོ་རྒྱུས་སོགས་ལ་སྦྱང་པ་གནང་།
སློབ་གྲྭ་ཐོན་ནས་སྔ་རྗེས་སུ་བོད་སྤྱིའི་སློབ་གྲྭ་དང་། བོད་ལྗོངས་མི་རིགས་སློབ་
གྲྭ་ཆེན་མོ། བོད་ལྗོངས་ཡིག་ཚགས་ལས་ཁུངས་སོགས་སུ་དགེ་རྒན་དང་ཞིབ་
འཇུག་གི་ཕྱག་ལས་གནང་། །
དེ་རྗེས་དེ་སྔའི་བོད་ལྗོངས་དགེ་འོས་སློབ་གྲྭ་ཆེ་མོ་དང་། བོད་ལྗོངས་
སློབ་གྲྭ་ཆེ་མོའི་བོད་ཀྱི་ལོ་རྒྱུས་ཞིབ་འཇུག་ཁང་གི་ཀྲུའུ་རེན་དང༌། མ་ལེ་རིང་
ལུགས་སློབ་དཔྱོད་ཁང་གི་ཀྲུའུ་རེན། སློབ་གྲྭའི་ཏང་ཨུད་དྲིལ་བསྒྲགས་པུའུ་ཡི་
པུའུ་ཀྲང་གཞོན་པ། ཆབ་སྲིད་ལོ་རྒྱུས་ཚན་པའི་ཀྲུའུ་རེན་སོགས་ཀྱི་འགན་
-
1
-



བཞེས། དེ་རྗེས་བོད་རང་སྐྱོང་ལྗོངས་རྩོམ་སྒྱུར་ཅུས་ཀྱི་ཏང་ཙུའུ་ཡི་ཁོངས་མི་
དང་ཅུས་ཀྲང་གཞོན་པ། རང་སྐྱོང་ལྗོངས་ཆབ་སྲིད་གྲོས་ཚོགས་ཀྱི་དྲུང་ཡིག་ཆེ་
མོ་གཞོན་པ་དང་། སྲིད་གྲོས་དོན་གཅོད་ཐིང་ཏང་ཙུའུ་ཡི་ཧྲུའུ་ཅི་གཞོན་པ།
བོད་ལྗོངས་སྤྱི་ཚོགས་ཚན་རིག་ཁང་གི་ཏང་ཨུད་ཀྱི་ཧྲུའུ་ཅི་གཞོན་པ་དང་ཡོན་
ཀྲང་སོགས་དང་། དེ་བཞིན་ཀྲུང་གོའི་ལོ་རྒྱུས་ཞིབ་འཇུག་ཚོགས་པའི་ལས་
འཛིན་དང༌། ཀྲུང་གོའི་ལྷོ་ནུབ་མི་རིགས་ཞིབ་འཇུག་ཚོགས་པའི་ཚོགས་གཙོ་
སོགས་ཀྱི་འགན་བཞེས། དེའི་རིང་ཁོང་ལ་རྒྱལ་ཁབ་ རིམ་པའི་རིག་གཅིག་
མཁས་དབང་གི་མཚན་སྙན་ཐོབ། ད་ལྟ་ཁོང་གིས་བོད་ལྗོངས་ནང་བསྟན་དུས་
དེབ་ཀྱི་གཙོ་འགན་རྩོམ་སྒྲིག་པ་དང་། བོད་རང་སྐྱོང་ལྗོངས་ཏང་གི་སློབ་གྲྭའི་
དགེ་རྒན་ཆེ་མོ་བ། བོད་ལྗོངས་སློབ་གྲྭ་ཆེ་མོའི་རབ་འབྱམས་པ་ཞིབ་འཇུག་
སློབ་མའི་སློབ་སྟོན་པ། ཀྲུང་གོའི་བོད་ལྗོངས་ཀྱི་རིག་གནས་སྲུང་སྤེལ་མཐུན་
ཚོགས་ཀྱི་ལས་འཛིན་སོགས་ཀྱི་འགན་བཞེས་བཞིན་ཡོད། །
ཁོང་གིས་སྔ་རྗེས་སུ་ལྗར་པན་དང༌། ནོར་ཝེ། ཨོ་སི་ཁྲུ་རི་ཡ། འཇར་
མན། ཧྥ་རན་སེ། ཨ་མེ་རི་ཁ། སི་ཕེན། ཧོ་ལན།་ དབྱིན་ཇི། ཐའེ་ཝན།
ཤང་ཀང་སོགས་རྒྱལ་ཁབ་དང་ས་གནས་མང་པོར་རིག་ལམ་སྤེལ་རེས་ཀྱི་ཚོགས་
འདུར་ཕེབས་པ་མ་ཟད། སྤྱི་ལོ་1998ལོར་ཀྲུང་གོའི་བོད་རིག་པའི་སྐུ་ཚབ་ཐོག་
ནས་འཛམ་ གླིང་ བོད་ རིག་ པའི་ མཐུན་ ཚོགས་ ཀྱི་ རྒྱུན་ལས་ ལས་ འཛིན་ དུ་
བདམས་ཐོན་བྱུང༌། ཁོང་གིས་སྔ་རྗེས་སུ་《དེབ་ཐེར་ཀུན་གསལ་མེ་ལོང》དང༌།
《བོད་ཀྱི་ལོ་རྒྱུས་དོན་ཆེན་རེའུ་མིག》《རྭ་སྟག་དོན་རྐྱེན་དང་དེའི་ངོ་བོའི་སྐོར་
གླེང་བ》《ཐང་རྒྱལ་རབས་ཀྱི་སྙན་ཚིག་སུམ་བརྒྱ》《བོད་ཀྱི་བོན་དགོན་ཁག་
གི་ལོ་རྒྱུས་དང་ད་ལྟའི་གནས་བབ》《བོད་ཀྱི་ཆོས་ལུགས་གྲུབ་མཐའ་ཁག་གི་
བྱུང་བ་བརྗོད་པ་གཟུར་གནས་མཁས་པའི་དགོངས་རྒྱན》《བོད་ཀྱི་ལོ་རྒྱུས་
ཞིབ་འཇུག་ལ་ཉེ་བར་མཁོ་བའི་ལོ་རྒྱུས་དོན་ཆེན་རེའུ་མིག་རྒྱས་པ་ཀེ་ཏ་ཀ་ཞེས་
བྱ་བ》བཅས་དཔེ་དེབ་བདུན་རྩོམ་བསྒྱུར་གནང་བ་དང་། 《བོད་ཀྱི་གནད་
- 2 -



བསྡུས》(རྒྱ་ཡིག)དང་《བོད་ཀྱི་ལོ་ རྒྱུས་རགས་རིམ་གཡུ་ཡི་ཕྲེང་བ》ཞེས་པ་
སོགས་མཉམ་རྩོམ་གནང་། དེ་བཞིན་《ཉེ་རབས་བོད་ཀྱི་ལོ་རྒྱུས་ཐོག་གི་ཁ་བྲལ་
དང་ཁ་བྲལ་ལ་ངོ་རྒོལ་སྐོར་གླེང་བ》 《བོན་གྱི་བསྟན་པ་འཕེལ་གྲིབ་ཇི་ལྟར་བྱུང་
བའི་སྐོར་མདོ་ཙམ་གླེང་བ》《བོད་ཡིག་གི་ཐོག་མའི་འབྱུང་ཁུངས་སྐོར་གླེང་བ》
《བོན་ཞེས་པའི་ཐ་སྙད་དེའི་གོ་དོན་སྐོར་གླེང་བ》《སྟག་གཟིག་ཅེས་པའི་ཐ་
སྙད་འདིའི་གོ་དོན་སྐོར་གླེང་བ》 《བོད་ཅེས་པའི་མིང་གི་ཐོབ་ཚུལ་སྐོར་གླེང་
བ》 《བོད་ཀྱི་གནའ་སྲོལ་བཟང་པོ་ཁ་བཏགས་ཀྱི་སྐོར་རགས་ཙམ་གླེང་བ》
《ལྷ་སའི་དར་པོ་ཆེ་བཞིའི་ངོ་སྤྲོད་མདོར་བསྡུས》ཞེས་པ་ལ་སོགས་པའི་དཔྱད་
རྩོམ་མང་དག་ཅིག་སྤེལ་གནང་ཞིང་། ཁོང་གིས་བརྩམས་གནང་བའི་དཔེ་དེབ་
དང་དཔྱད་རྩོམ་རྣམས་ནང་དོན་ཕུན་སུམ་ཚོགས་པ་དང་། དཔྱད་ཡིག་ཁུངས་
བཙན་པ། གོ་རིམ་ལྡན་པ། ལྟ་བདེ་ཞིང་གོ་སླ་བ། སྤྱོད་སྒོ་ཆེ་བ་སོགས་ཀྱི་
ཁྱད་ཆོས་ལྡན་པས་རྒྱ་ཆེའི་ཀློག་པ་པོ་དང་ལྷག་དོན་བློ་གསལ་གཞོན་སྐྱེས་རྣམས་
ཀྱིས་གདེང་འཇོག་གང་ལེགས་གནང་བ་མ་ཟད། གཟིགས་འདོད་ཆེན་པོ་ཡང་
གནང་བ་བཅས་སོ། །
རྩོམ་སྒྲིག་འགན་འཁུར་བས། །



རྩོམ་པ་པོའི་གཏམ།
རང་ཅག་ཁ་བ་ཅན་གྱི་ཡུལ་དེར་མི་ལོ་ཁྲི་སྟོང་དུ་མའི་སྔོན་རོལ་དུ་གདོད་
མའི་མི་རྣམས་ཀྱིས་རང་འབྱུང་ཁམས་དང་འཐབ་རྩོད་བྱེད་པའི་ནང་དུ་ཐུན་
མོང་མ་ཡིན་པའི་ཞང་བོད་གནའ་བོའི་རིག་གནས་གསར་དུ་གཏོད་ཅིང་། དེ་
བཞིན་ཁ་བ་ཅན་གྱི་རིག་གནས་དེའང་ཀྲུང་ཧྭ་མི་རིགས་ཀྱི་རིག་གནས་ཀྱི་གྲུབ་
ཆ་གལ་ཆེན་ཞིག་ཏུ་གྱུར་པ་མ་ཟད། ད་ལྟ་འཛམ་གླིང་ཡུལ་གྲུ་གང་སར་ཁྱབ་
གདལ་སོང་བས་གཟུར་གནས་སྐྱེ་བོ་ཀུན་གྱིས་བསྔགས་པའི་ཡུལ་དུ་གྱུར་དང་
འགྱུར་བཞིན་ཡོད། །
ད་ལྟ་ཞང་བོད་ལོ་རྒྱུས་ཡིག་རིགས་ཚད་ལྡན་ཁག་ལ་གཞིགས་ན། ཁ་བ་
ཅན་གྱི་ཡུལ་དེ་རྡོ་ཆས་རྙིང་མ་དང༌། རྡོ་ཆས་གསར་མའི་དུས་རབས་བརྒྱུད་
ཡོད་ཅིང་། ཆབ་མདོ་ཁ་རུབ་ཀྱི་ས་འོག་ནས་ཐོན་པའི་རྡོ་ཆས་གསར་མའི་དུས་
སྐབས་ཀྱི་དངོས་པོ་འབོར་ཆེན་ཞིག་གི་ཐོག་ནས་མི་ལོ་ལྔ་སྟོང་ལྷག་ཙམ་གྱི་སྔོན་
ནས་ས་ མཐོའི་ ཐོག་ མིའི་ རིགས་ གནས་ པ་ ཙམ་ མ་ ཟད། ཞིང་ ལས་ དང་།
འབྲོག་ལས། ཨར་ལས། རྫ་ཆས་བཟོ་རྩལ་སོགས་ཀྱི་ལག་རྩལ་གྱི་ཆུ་ཚད་ཀྱང་
ངེས་གཏན་ཞིག་ཏུ་སླེབས་ཡོད་པའི་ར་འཕྲོད་གསལ་པོ་བྱུང་ཡོད། དེ་བཞིན་ལོ་
རྒྱུས་དུས་མཚམས་སོ་སོར་གདོད་མའི་དུས་སྐབས་དང་། དབང་མཛད་བཅུ་
གཉིས་ཀྱི་དུས་སྐབས། རྒྱལ་ཕྲན་སིལ་མ་བཞི་བཅུ་དང༌། རྒྱལ་ཕྲན་སིལ་མ་ཉི་
ཤུ་རྩ་བཞི། རྒྱལ་ཕྲན་སིལ་མ་བཅུ་གཉིས་བཅས་ཀྱི་དུས་སྐབས་སུ་གནའ་བོའི་
ཞང་བོན་གྱི་ཚེ་རིག་དང་། སྐར་རྩིས། སྒྱུ་རྩལ། བཟོ་རིག ཨར་ལས། གྱེར་
རམ་བོན་ཆོས་སོགས་ཐུན་མོང་མ་ཡིན་པའི་རིག་གནས་དར་ཞིང་རྒྱས་པ་སྤེལ།
མི་ལོ་ཉིས་སྟོང་བཞི་བརྒྱ་ཙམ་གྱི་སྔོན་དུས་ཏེ། གཉའ་ཁྲི་བཙན་པོའི་དུས་སུ་ཁ་
•
1
•



བ་ཅན་གྱི་ལོ་རྒྱུས་དེ་དུས་མཚམས་གསར་པ་ཞིག་ཏུ་སླེབས་ནས་ཆབ་སྲིད་དང་།
དཔལ་འབྱོར། རིག་གནས་སོགས་སྔར་བས་རིམ་བཞིན་གོང་དུ་འཕེལ། །
དེ་ནས་འཕགས་པའི་ཡུལ་གྱི་སྒྲ་རིག་པའི་གཞུང་ལུགས་བརྒྱུད་དར་བ་
དང་འབྲེལ་གངས་ཅན་ཡུལ་དུ་མཁས་དབང་རིམ་བྱོན་གྱིས་མཛད་པའི་སྒྲ་རིག་
པའི་འཆད་ཉན་རྒྱ་ཆེར་སྤེལ། མངའ་བདག་ཁྲི་རལ་གྱི་སྐུ་དུས་སུ་ལོ་ཆེན་སྐ་
ཅོག་ཞང་གསུམ་སོགས་ལོ་པཎ་རིམ་བྱོན་གྱིས་འཕགས་ཡུལ་གྱི་ཚད་མ་རིག་པའི་
གཞུང་ལུགས་མང་པོ་བོད་ཀྱི་སྐད་ཡིག་ཏུ་བསྒྱུར་པ་དང་འབྲེལ་བོད་ཀྱི་ཚད་མ་
རིག་པའི་གཞུང་ལུགས་འཆད་ཉན་དར་འགོ་ཚུགས། དེ་ནས་བསྟན་པ་སྔ་དར་
གྱི་དུས་ནས་ལོ་ཆེན་རྔོག་བློ་ལྡན་ཤེས་རབ་དང་། ཆ་པ་ཆོས་ཀྱི་སེང་གེ། ས་སྐྱ་
པཎྜི་ཏ་ཀུན་དགའ་རྒྱལ་མཚན། མཉམ་མེད་ཙོང་ཁ་པ་ཆེན་པོ་བློ་བཟང་གྲགས་
པ་སོགས་མཁས་གྲུབ་ན་རིམ་གྱིས་ དབུས་གཙང་ ཁམས་ གསུམ་ དུ་ཚད་མའི་
བཤད་གྲྭ་དར་ཞིང་རྒྱས་པར་སྤེལ། །
དེ་བཞིན་བོད་ཀྱི་བཟོ་རིག་པའི་སྤྱི་བཤད་དང༌། ཁྱད་པར་དུ་མི་ལོ་ལྔ་
སྟོང་ཙམ་གྱི་སྔོན་དུ་ཁ་བ་ཅན་དུ་གདོད་མའི་ཨར་ལས་དང་། རྫ་བཟོ། ལྕགས་
ཟངས་བཟོ་རྩལ། རི་མོ་སོགས་དར། དེ་ནས་ལོ་རྒྱུས་དུས་མཚམས་ཁག་སོ་
སོར་འཇིམ་བཟོ་དང་། ཐང་ག ལྡེབས་རིས། ཤིང་བརྐོས། ལྕགས་དཀྲོལ།
གསེར་བཟོ། དངུལ་བཟོ། བོད་དཀར། མཐིང་ཤོག འཚེམ་བཟོ། ལྕགས་
ཟམ། གྲུ་ཤན་སོགས་བཟོ་རིགས་སྣ་མང་གི་ལག་རྩལ་དར་འཕེལ་བྱུང་། །
མི་ལོ་ཉིས་སྟོང་ལྷག་ཙམ་གྱི་སྔོན་དུས་ནས་གངས་ཅན་ཡུལ་གྱི་བཙན་པོའི་
དུས་རབས་ཐོག་མའི་དུས་སུ་གསོ་བ་རིག་པ་དར། ཁྱད་པར་དུ་ལྷ་ཐོ་ཐོ་རིའི་སྐུ་
དུས་སུ་གསོ་བ་རིག་པ་སྔར་བས་དར་ཞིང་འཕེལ་བས་བོད་ཀྱི་བཙན་པོའི་བླ་
སྨན་འཛུགས་པའི་སྲོལ་བཏོད། གནམ་རི་སྲོང་བཙན་ཡབ་སྲས་ཀྱི་སྐུ་དུས་སུ་
ཀྲུང་དབྱི་སྟེ་རྒྱ་ལུགས་གསོ་བ་རིག་པའི་གཞུང་ལུགས་བོད་དུ་དར་ཏེ་བོད་ཀྱི་
སྐད་ཡིག་ཏུ་བསྒྱུར། དེ་མཚུངས་འཕགས་པའི་ཡུལ་གྱི་གསོ་བ་རིག་པའི་བསྟན་
•2 •



བཅོས་མང་པོ་བོད་ཀྱི་སྐད་ཡིག་ཏུ་བསྒྱུར། ཐུན་མོང་མ་ཡིན་པའི་གངས་ཅན་
ཡུལ་གྱི་གསོ་བ་རིག་པའི་གཞུང་ལུགས་བསྟན་པ་གསར་དུ་བཏོད། ། །
དེ་ནས་ནང་རིག་པ་བོད་དུ་དར། སངས་རྒྱས་བསྟན་པ་སྔ་ཕྱི་དར་བས་
སྐྱེས་ཆེན་དམ་པ་རྣམས་ཀྱིས་གསང་སྔགས་གསར་རྙིང་དང་། བཀའ་གདམས་
པ། བཀའ་བརྒྱུད་པ། ཞི་བྱེད་པ། ས་སྐྱ་པ། ཇོ་ནང་པ། དགེ་ལུགས་པ་
སོགས་གྲུབ་མཐའ་ཁག་གི་སྲོལ་དར་ཞིང་རྒྱས་པ་སྤེལ། །
དེ་མཚུངས་གཡུང་དྲུང་གྱི་བསྟན་པ་དར་ཞིང་། དེ་ཡང་རྒྱལ་རིགས་བྲུ་ཡི་
གདུང་རྒྱུད་དང་། དམུ་རིགས་གཤེན་གྱི་གདུང་རྒྱུད། དབང་ལྡན་ཞུ་ཡི་གདུང་
རྒྱུད། གྲུབ་ཐོབ་སྤ་ཡི་གདུང་རབས། མཁས་པ་རྨེའུ་ཡི་གདུང་རབས། དམ་
པ་ཁྱུང་གི་གདུང་རབས་སོགས་བསྟན་པ་གང་ཙམ་དར། །
དེ་ནས་སྒྲ་རིག་པའི་བྱེ་བྲག་རིག་གནས་ཆུང་བ་ལྔ་སྟེ། རྒྱ་གར་འཕགས་
པའི་ཡུལ་དུ་སྡེབ་སྦྱོར་གྱི་སྲོལ་དར་བ་དང་། བོད་ཀྱི་སྔོན་བྱོན་མཁས་པ་རྣམས་
ཀྱིས་མཛད་པའི་སྡེབ་སྦྱོར་དང༌། མངོན་བརྗོད་ཀྱི་གཞུང་། མངོན་བརྗོད་ཀྱི་
མིང་འདོགས་ཚུལ་སྐོར། འཕགས་པའི་ཡུལ་གྱི་སྙན་ངག་གཞུང་ལུགས་སྐོར།
སྙན་ངག་མེ་ལོང་བོད་དུ་བསྒྱུར་པ་དང་གངས་ཅན་མཁས་དབང་རིམ་བྱོན་གྱིས་
མཛད་པའི་སྙན་ངག་གི་གཞུང་ལུགས་སྐོར། ཐུན་མོང་མ་ཡིན་པའི་བོད་ཀྱི་ཟློས་
གར་གྱི་གཞུང་ལུགས། བོད་ཀྱི་སྐར་རྩིས་རིག་པ་སོགས་བོད་ཀྱི་རིག་གནས་རྣམ་
བཤད་ནང་དོན་རྒྱ་ཆེ་ལ་གཏིང་ཟབ་པ་དང༌། ལོ་རྒྱུས་རིང་བ། སྣ་མང་ཕུན་
སུམ་ཚོགས་པ་སོགས་དམིགས་བསལ་གྱི་ཁྱད་ཆོས་མང་པོ་ལྡན། དེར་བརྟེན་ང་
ཚོས་ལོ་རྒྱུས་དངོས་གཙོ་སྨྲ་བའི་ལྟ་བ་གཞིར་བཟུང་ནས་ལེགས་སྤེལ་ཞན་དོར་གྱི་
བྱ་ཐབས་བཟུང་དགོས་པ་ནི་ཧ་ཅང་གལ་འགངས་ཆེ་བ་ཞིག་རེད། །
རང་ཉིད་ཀྱིས་སྔོན་བྱོན་རྒྱ་བོད་མཁས་དབང་མང་པོས་མཛད་པའི་རིག་
གནས་ལོ་རྒྱུས་ཁག་ལ་ཡུན་རིང་སློབ་སྦྱོང་དང་། དཔྱད་ཞིབ་བྱས་ཏེ་ལེགས་
སྤེལ་ཞན་ དོར་ གྱི་ རྩ་དོན་གཞིར་ བཟུང་《བོད་ཀྱི་རིག་གནས་རྣམ་བཤད་བློ་
. :3.



གསལ་གཞོན་ནུའི་དགའ་ཚལ》ཞེས་པ་དེ་ གསར་དུ་ རྩོམ་སྒྲིག་བྱས་པ་ཡིན།
འདིའི་རྩ་བའི་དམིགས་ཡུལ་ནི་བློ་ལྡན་གཞོན་ནུ་རྣམས་བོད་ཀྱི་ཤེས་རིག་གི་སྒོ་
བརྒྱུར་འཇུག་པར་ལམ་སྣེ་དྲངས་ཏེ་ཆ་ཚང་བ་དང་། ཡང་དག་པ། བརྒྱུད་
རིམ་ལྡན་པ་སོགས་ཀྱི་སྒོ་ནས་བོད་ཀྱི་རིག་གནས་ལོ་རྒྱུས་འཕེལ་གྲིབ་ཀྱི་འབྱུང་
བ་ཞིག་མཁྱེན་ཐུབ་པའི་ཆེད་དུ་ཡིན། །
རང་ཅག་གི་ཕ་ཡུལ་འདི་དཔལ་འབྱོར་དར་ཞིང་ཤེས་རིག་གོང་དུ་འཕེལ་
བའི་སྤྱི་ཚོགས་འཆམ་མཐུན་གྱི་བོད་གསར་པ་ཞིག་འཛུགས་སྐྲུན་བྱེད་དགོས་ན་
དེང་རབས་ཀྱི་སྔོན་ཐོན་ཚན་རིག་ལག་རྩལ་ལ་སྦྱངས་པ་གང་ཟབ་གནང་དགོས་
པ་སྨོས་ཅི། ཐུན་མོང་མ་ཡིན་པའི་རང་མི་རིགས་ཀྱི་ཕུལ་བྱུང་རིག་གནས་སློབ་
སྦྱོང་དང་། རྒྱུད་འཛིན། གོང་སྤེལ་བཅས་གནང་རྒྱུ་དེ་ཡང་གལ་འགངས་ཆེ་
བའི་ལོ་རྒྱུས་ཀྱི་ལས་འགན་ཞིག་ཡིན། །
《བོད་ཀྱི་རིག་གནས་རྣམ་བཤད་བློ་གསལ་གཞོན་ནུའི་དགའ་ཚལ》ཞེས་
པ་འདི་རྩོམ་སྒྲིག་བྱེད་སྐབས་བོད་ཀྱི་རིག་གནས་ལ་ཞིབ་འཇུག་དང་ཐུགས་
འཁུར་གནང་མཁན་རྒྱ་ཆེའི་དགེ་སློབ་མང་ པོ་དང་། ཁྱད་ པར་དུ་བློ་ལྡན་
གཞོན་ནུ་མཛའ་གྲོགས་ཀྱིས་སྐུལ་མ་ཡང་ཡང་གནང་བ་དང་། རང་ཉིད་ཀྱིས་
ཀྱང་རྒྱ་བོད་ཀྱི་རིག་གནས་དེབ་ཐེར་སོགས་ཚད་ལྡན་ལོ་རྒྱུས་ཡིག་རིགས་ཁག་ལ་
ལོ་མང་རིང་གོ་བསྡུར་དང་། དཔྱད་ཞིབ་སོགས་ནན་ཏན་ཞུས་ཏེ་དེབ་ཆུང་
འདི་རྩོམ་སྒྲིག་ཞུས་པ་ཡིན། འོན་ཀྱང་རང་ཉིད་ནི་ཆབ་སྲིད་དང་། རིག་
གནས་ལོ་རྒྱུས། ཆོས་ལུགས་ཤེས་བྱ། ཡུལ་སྲོལ་ཤེས་བྱ་སོགས་གང་ཅིའི་ཐད་
ཆུ་ཚད་དམན་པས་སྐྱོན་དང་ནོར་འཁྲུལ་མི་ཉུང་བ་ཞིག་ཡོང་ངེས་ལ་གཟུར་
གནས་མཁས་པ་རྣམས་དང་། ལྷག་པར་དུ་རྒྱ་ཆེའི་ཀློག་པ་པོས་སྐྱོན་བརྗོད་
དང་ཡོ་བསྲང་སོགས་བཀའ་སློབ་ཆུ་བོའི་རྒྱུན་བཞིན་ཡོད་པ་འཚལ། །
ཤར་ཡུལ་ཕུན་ཚོགས་ཚེ་རིང་ནས།
2006ལོའི་ཟླ་4པར། །
• 4 : ， ་



དཀར་ཆག
ལེའུ་དང་པོ། སྣོད་བཅུད་ཀྱི་འཇིག་རྟེན་ཁམས་
ཆགས་ཚུལ་དང་བོད་ས་མཐོའི་ཐོག་འགྲོ་བ་
མིའི་རིགས་ཇི་ལྟར་འཕེལ་བའི་སྐོར། ........……..(1)
དང་པོ། སྣོད་བཅུད་ཀྱི་འཇིག་རྟེན་ཁམས་ཆགས་
ཚུལ་གྱི་བོན་གྱི་ཐུན་མོང་མ་ཡིན་པའི་ལྟ་བའི་སྐོར།
.…...…....... (1）
གཉིས་པ། སངས་རྒྱས་ཆོས་ལུགས་པའི་སྣོད་བཅུད་
ཀྱི་འཇིག་རྟེན་ཁམས་ཆགས་ཚུལ་གྱི་ལྟ་བའི་
སྐོར།......................... ......... (9)
ལེའུ་གཉིས་པ། བསྐལ་པ་ཡ་ཐོག་གི་སྤྱི་ཚོགས་
དང་དེའི་རིག་གནས་སྐོར།.....…………..…….…......(19)
དང་པོ། སྤྲེལ་ཕྲུག་གམ་སྤྲ་མི་རྣམས་རིམ་བཞིན་ །
མིར་འགྱུར་བའི་དུས་སྐབས་སྐོར།...............(19)
གཉིས་པ། དབང་མཛད་བཅུ་གཉིས་ཀྱི་དུས་སྐབས་
དང་རུས་རྒྱུད་སྤྱི་ཚོགས་ཀྱི་སྐོར།.…...…..…...….…....(23)
གསུམ་པ། རྒྱལ་ཕྲན་སིལ་མའི་དུས་སྐབས་ཏེ་ཕ་
རྒྱུད་སྤྱི་ཚོགས་སྐོར། ....................….....….....（35)



ལེའུ་གསུམ་པ། བོད་ས་མཐོའི་བསྐལ་པ་ཡ་ཐོག་
དུས་ཀྱི་རྡོ་ཆས་རིག་གནས་སྐོར།.....……….………….…… (40)
ལེའུ་བཞི་པ། བོན་གྱི་ཆོས་ལུགས་དང་ཞང་ཞུང་
གི་རིག་གནས་སྐོར།.......... ..…..…..………….. (55）
དང་པོ། གདོད་མའི་བོན་གྱི་ཆོས་ལུགས་སྐོར།.. .（55)
གཉིས་པ། སྟོན་པ་གཤེན་རབ་མི་བོ་ཆེས་གཡུང་དྲུང་
བོན་གྱི་བསྟན་པའི་སྲོལ་བཏོད་པའི་སྐོར། ........་ (62)
གཅིག སྟོན་པ་གཤེན་རབ་མི་བོ་ཆེའི་འཁྲུངས་རབས་
སྐོར། ............... .........…......(62)
གཉིས། གཡུང་དྲུང་བོན་གྱི་ལྟ་བ་དང་། གཞུང་ལུགས།
གཏོ་ཐབས་སོགས་སྐོར། ..…. .......（66）
གསུམ། - གནའ་བོའི་ཞང་ཞུང་དང་དེའི་རིག་གནས་སྐོར།
༌༌（71)
ལེའུ་ལྔ་པ། བཙན་པོའི་རྒྱལ་རབས་ཐོག་མའི་ ་
སྐབས་ཀྱི་བོད་ཀྱི་རིག་གནས་སྐོར།...…….…..…….... (84）
དང་པོ། བཙན་པོའི་ཐོག་མ་གཉའ་ཁྲི་བཙན་པོ་ནས་
རྒྱལ་རབས་ཉི་ཤུ་རྩ་བདུན་བར་ཆབ་སྲིད་སྒྲུང་དང་།
ལྡེའུ། བོན་གྱིས་བསྐྱངས་པའི་སྐོར།.…....…….…... (84）
གཉིས་པ། ལྕགས་ཆས་ཀྱི་དུས་རབས་སུ་སླེབས་ནས་
བཟོ་ཞིང་ཆུ་བེད་ཀྱི་བྱ་གཞག་གོང་དུ་འཕེལ་བའི་
སྐོར།.......….....
.......………….…….. (91)
གསུམ་པ། བཙན་པོའི་དུས་རབས་ཐོག་མའི་སྐབས་



ཀྱི་བང་སོ་དང་བྲག་བརྐོས་རི་མོའི་སྒྱུ་རྩལ་སྐོར།
…………………...… (93）
གཅིག པུར་རྒྱལ་བཙན་པོའི་དུས་རབས་ཐོག་མའི་ ་
སྐབས་ཀྱི་བང་སོའི་བཟོ་སྐྲུན་ལག་རྩལ་སྐོར། .... (93)
གཉིས། པུར་རྒྱལ་བཙན་པོའི་དུས་རབས་ཐོག་མའི་
སྐབས་ཀྱི་བྲག་བརྐོས་རི་མོའི་སྒྱུ་རྩལ་སྐོར། ..………… (94）
བཞི་པ། ཁྲི་ཐོག་རྗེ་ཐོག་བཙན་སོགས་ཀྱི་སྐུ་དུས་སུ་
བོད་དུ་སངས་རྒྱས་ཆོས་ལུགས་དང་སྨན་རྩིས་
སོགས་ཇི་ལྟར་དར་བའི་སྐོར། .....................(95)
གཅིག སངས་རྒྱས་བསྟན་པ་དབུ་བརྙེས་པའི་སྐོར།།
.........................…..…..（95）
གཉིས། འཕགས་ཡུལ་དང་རྒྱ་ནག་ནས་སྨན་རྩིས་
ཀྱི་གཞུང་ལུགས་བོད་དུ་དར་བའི་སྐོར།.…...….…….. (96)
གསུམ། བྲེ་ཕུལ་སྲང་སོགས་ཀྱི་འཇལ་ཚད་གསར་དུ་
བཏོད་པ་དང་ཚོང་ལས་དར་བའི་སྐོར།...…......(98)
ལེའུ་དྲུག་པ། ཆོས་རྒྱལ་སྲོང་བཙན་སྒམ་པོའི་སྐུ་དུས་
ནས་བོད་དུ་སྒྲ་རིག་པའི་བསྟན་པ་ཇི་ལྟར་དར་
བའི་སྐོར། ............................…...
...... (99)
དང་པོ། གང་ཞིག་ལ་སྒྲ་རིག་པ་ཟེར་བ་དང་། དེར་
འཇུག་པའི་དགོས་པ། དེའི་བརྗོད་བྱ་གཙོ་བོ་གང་ །
ཡིན་པའི་སྐོར། ....................….…......….. (99)
གཉིས་པ། རྒྱ་གར་འཕགས་པའི་ཡུལ་གྱི་སྒྲ་རིག་
པའི་གཞུང་ཆེན་པོ་བཅུ་དང་དེ་བོད་དུ་ཇི་ལྟར་



• •
(103）
དར་བའི་སྐོར།.….............
གཅིག པཱ་ཎི་ནི་བྱཱ་ཀ་ར་ཎ་ཡི་སྐོར། ..….……..…....….. (104）
གཉིས། ཀ་ལཱ་པ་བྱཱ་ཀ་ར་ཎ་ཡི་སྐོར། ..…….…......... (105）
གསུམ། ཙནྡཱ་པ་བྱཱ་ཀ་ར་ཎ་ཡི་སྐོར། ། ................ (106）
བཞི། - དབྱངས་ཅན་མ་བྱཱ་ཀ་ར་ཎ་ཡི་སྐོར། ..…………………..(106)
གསུམ་པ། གངས་ཅན་བོད་ཀྱི་ཡུལ་དུ་སྒྲ་རིག་པའི་
བསྟན་པ་ཇི་ལྟར་དར་བའི་སྐོར།...…….….…….… (107)
ལེའུ་བདུན་པ། འཕགས་ཡུལ་དུ་ཚད་མ་རིག་པའི་
བསྟན་པ་དར་ཚུལ་དང་། ཆོས་རྒྱལ་ཁྲི་རལ་
པ་ཅན་གྱི་སྐུ་དུས་ནས་བོད་དུ་ཚད་མ་རིག་
པའི་གཞུང་ལུགས་ཇི་ལྟར་དར་བའི་སྐོར། །
........ (112）
དང་པོ། རྒྱ་གར་འཕགས་པའི་ཡུལ་དུ་ཚད་མ་རིག་
པའི་གཞུང་ལུགས་ཇི་ལྟར་དར་བ་དང་། སློབ་
དཔོན་ཕྱོགས་གླང་སོགས་ཀྱི་མཛད་པའི་སྐོར། །
........................(113)
གཅིག འཕགས་ཡུལ་དུ་རྟོག་གེ་བའི་ཚད་མ་རིག་པ་
དར་ཚུལ་སྐོར།....…...…...……….……....…..….(113）
གཉིས། བཅོམ་ལྡན་འདས་ཀྱིས་སངས་རྒྱས་བསྟན་པའི་
སྲོལ་བཏོད་པའི་སྐོར།
...... (114）
གསུམ། ཚད་མ་རིག་པའི་གཞུང་ལུགས་ཀྱི་སྲོལ་གཏོད་པ་
སློབ་དཔོན་ཕྱོགས་གླང་གི་སྐོར།….……...…..... (114）
བཞི། སློབ་དཔོན་ཆོས་ཀྱི་གྲགས་པའི་མཛད་པ་དང་ཚད་



མའི་དགོངས་འགྲེལ་སྐོར། ..............…...... (119)
ལྔ། སློབ་དཔོན་ལྷ་དབང་བློ་སོགས་འཕགས་ཡུལ་གྱི་ལོ་
པཎ་རྣམས་ཀྱིས་མཛད་པའི་ཚད་མའི་གཞུང་ལུགས་
སྐོར།.…..........….. .……...……..…….…….. (125)
གཉིས་པ། སངས་རྒྱས་བསྟན་པ་སྔ་དར་དུས་གངས་
ཅན་བོད་ཀྱི་ཡུལ་དུ་ཚད་མ་རིག་པའི་གཞུང་ལུགས་
ཇི་ལྟར་དར་བའི་སྐོར། ...…..…….………………….……………(126)
གཅིག ཁྲི་གཙུག་ལྡེ་བཙན་རལ་པ་ཅན་གྱི་སྐུ་དུས་སུ་བོད་
ཀྱི་ལོ་པཎ་མང་པོས་འཕགས་ཡུལ་གྱི་ཚད་མ་རིག་པའི་
གཞུང་ལུགས་མང་པོ་བོད་དུ་བསྒྱུར་པའི་སྐོར།
..………….………..……...……....…..…....…...….. （127)
གཉིས། ལོ་ཙཱ་བ་སྐ་བ་དཔལ་བརྩེགས་སྐོར།.....…….…… (129)
གསུམ། ལོ་ཙཱ་བ་ཅོག་རོ་ཀླུའི་རྒྱལ་མཚན་སྐོར། ..…...... (131)
བཞི། ལོ་ཙཱ་བ་ཞང་ཡེ་ཤེས་སྡེའི་སྐོར།.................. (132)
གསུམ་པ། སངས་རྒྱས་བསྟན་པ་ཕྱི་དར་ཏེ་བོད་སིལ་
བུའི་དུས་སུ་གངས་ཅན་ཡུལ་དུ་ཚད་མ་རིག་པའི་
བསྟན་པ་ཇི་ལྟར་དར་བའི་སྐོར།....…..………….… (135)
གཅིག རྔོག་ལེགས་པའི་ཤེས་རབ་ཀྱི་མཛད་པའི་སྐོར།
........................ (137）
གཉིས། རྔོག་བློ་ལྡན་ཤེས་རབ་ཀྱི་མཛད་པའི་སྐོར།
............. (139)
གསུམ། ཕྱ་པ་ཆོས་ཀྱི་སེང་གེས་བོད་ཀྱི་ཚད་མ་རིག་པའི་
སློབ་གཉེར་ལམ་སྲོལ་གསར་དུ་བཏོད་པའི་སྐོར།



................ (140)
བཞི་པ། ས་སྐྱའི་དུས་སྐབས་སུ་ས་སྐྱ་པ་བསོད་ནམས་
རྩེ་མོ་སོགས་ཀྱིས་དབུས་གཙང་ཁམས་གསུམ་དུ་
ཚད་མ་རིག་པའི་བཤད་གྲྭ་ཇི་ལྟར་བཙུགས་པ་དང་
ཚད་མ་རིག་པའི་བསྟན་པ་ཇི་ལྟར་སྤེལ་བའི་སྐོར།
................... (144)
གཅིག དབུས་གཙང་ཁམས་གསུམ་དུ་ཚད་མ་རིག་པའི་
བཤད་གྲྭ་ཇི་ལྟར་བཙུགས་པའི་སྐོར། .........….. (144）
གཉིས། འཁོན་ཇོ་སྲས་རྩེ་མོའམ་ས་སྐྱ་པ་བསོད་ནམས་
རྩེ་མོས་ཚད་མ་རིག་པའི་གཞུང་ལུགས་ཇི་ལྟར་
སྤེལ་བའི་སྐོར།............................. (146)
གསུམ། ཐུན་མོང་མ་ཡིན་པའི་བོད་ཀྱི་ཚད་མ་རིག་པའི་
སྲོལ་སླར་གསོ་མཛད་མཁན་ས་སྐྱ་པཎྜི་ཏ་ཀུན་
དགའ་རྒྱལ་མཚན་གྱི་སྐོར། ........…..….........(148)
ལྔ་པ། ཕག་མོ་གྲུ་པའི་དུས་སྐབས་སུ་མཉམ་མེད་ཙོང་
ཁ་པ་ཆེན་པོ་སོགས་ཀྱིས་བོད་དུ་ཚད་མ་རིག་པའི་
བསྟན་པ་ཇི་ལྟར་སྤེལ་བའི་སྐོར།......….………….……..(153)
གཅིག མཉམ་མེད་ཙོང་ཁ་པ་ཆེན་པོས་བོད་དུ་ཚད་མ་
རིག་པའི་བསྟན་པ་ཇི་ལྟར་སྤེལ་བའི་སྐོར། ......（154）
གཉིས། རྒྱལ་ཚབ་དར་མ་རིན་ཆེན་གྱིས་ཚད་མ་རིག་པའི་
བསྟན་པ་ཇི་ལྟར་སྤེལ་བའི་སྐོར། ........…...... (160)
གསུམ། མཁས་གྲུབ་རྗེ་དགེ་ལེགས་དཔལ་བཟང་གིས་ཚད་
མ་རིག་པའི་བསྟན་པ་ཇི་ལྟར་སྤེལ་བའི་སྐོར།



..........…..（164）
ལེའུ་བརྒྱད་པ། བོད་ཀྱི་ཐུན་མོང་མ་ཡིན་པའི་བཟོ་
རིག་པ་ཇི་ལྟར་དར་བ་དང་དེའི་ནང་དོན་
གཙོ་བོ་ཁག་གི་སྐོར། ...
... (174）
དང་པོ། བོད་ཀྱི་བཟོ་རིག་པའི་སྤྱི་བཤད། ...….…(174）
གཉིས་པ། བཟོ་རིག་པའི་བྱེ་བྲག་བོད་ཀྱི་ཨར་ལས་
ལག་རྩལ་ཇི་ལྟར་དར་བ་དང་། དེའི་རྣམ་གྲངས་
དང་ཁྱད་ཆོས་སྐོར། ...........…....…....…..…..(181)
གཅིག གདོད་མའི་བོད་ཀྱི་ཨར་ལས་ལག་རྩལ་སྐོར། །
............（181)
གཉིས། བོད་ཀྱི་ལོ་རྒྱུས་དུས་མཚམས་སོ་སོའི་ཕོ་བྲང་
གཙོ་བོ་ཁག་གི་བཟོ་སྐྲུན་ལག་རྩལ་དང་དེའི་ཁྱད་
ཆོས་སྐོར། .................................... (184)
༡. གངས་ཅན་ཡུལ་གྱི་ཕོ་བྲང་ལ་སྔ་བ་ཡུམ་བུ་གླ་སྒང་། .....(184）
༣.བརྗིད་ཆགས་ཉམས་འགྱུར་ལྡན་པའི་ཕོ་བྲང་འཕྱིང་བ་
སྟག་རྩེ།
...... (185）
༣. འཇིག་རྟེན་གྱི་གཙུག་རྒྱན་ཕོ་བྲང་པོ་ཏ་ལ། ..…...….. (186)
༩.ལྟ་ན་སྡུག་པའི་གུ་གེ་རྒྱལ་པོའི་ཕོ་བྲང་། །
(188)
༥.ངོ་མཚར་ཅན་གྱི་ལྷ་རྒྱ་རིའི་ཕོ་བྲང༌། .................. (191)
༦.བཟོ་རྩལ་རྨད་དུ་བྱུང་བའི་འབྲས་སྤུངས་ཕོ་བྲང་། ......(193)
༧.ཡིད་དུ་འོང་བའི་ནོར་གླིང་བསྐལ་བཟང་ཕོ་བྲང་། ...….. (194)
༨.ཚར་དུ་དངར་བའི་ནོར་གླིང་སྤྱན་བསལ་ཕོ་བྲང༌། (195）
༩.བཟོ་རྩལ་ཁྱད་དུ་འཕགས་པའི་ནོར་གླིང་རྟག་བརྟན་མི་འགྱུར་



ཕོ་བྲང་།.............. ................... (195)
གསུམ། བོད་ཀྱི་ལོ་རྒྱུས་དུས་མཚམས་སོ་སོའི་དགོན་སྡེ་གྲགས་
ཅན་ཁག་གི་བཟོ་སྐྲུན་ལག་རྩལ་དང་དེའི་ཁྱད་ཆོས་
སྐོར།........... .................(196)
༡.གཡུང་དྲུང་བོན་གྱི་གདན་ས་སྟག་གཟིག་འོལ་མོ་ལུང་རིང་།
........... (197)
༢.ཞང་ཞུང་བར་པའི་བོན་དགོན་དྭངས་ར་གཡུ་བོན་དགོན།
...…........…. （200）
༣. དགའ་བཞི་འཕྲུལ་སྣང་གཙུག་ལག་ཁང་ཇི་ལྟར་བཞེངས་པ་
དང་དེའི་བཟོ་སྐྲུན་གྱི་ཁྱད་ཆོས་སྐོར། ...….…….…...(201)
༤.ངོ་མཚར་ཆེ་བའི་རྒྱ་སྟག་ར་མོ་ཆེའི་གཙུག་ལག་ཁང་ཇི་ལྟར་
བཞེངས་པ་དང་དེའི་བཟོ་རྩལ་གྱི་ཁྱད་ཆོས་སྐོར། ...... (206)
༥. བཟོ་རྩལ་ཐུན་མོང་མ་ཡིན་པའི་བསམ་ཡས་མི་འགྱུར་ལྷུན་
གྱིས་གྲུབ་པའི་གཙུག་ལག་ཁང་། .....….……….…..….…(208)
༦.བརྗིད་ཆགས་ལྟ་ན་སྡུག་པའི་འུ་ཤང་རྡོ་དཔེ་མེད་བཀྲ་ཤིས་
དགེ་འཕེལ་གྱི་ལྷ་ཁང་ཇི་ལྟར་བཞེངས་པ་དང་དེའི་བཟོ་སྐྲུན་
གྱི་ཁྱད་ཆོས་སྐོར། .............................. (212)
༧. བཟོ་རྩལ་ཐུན་མོང་མ་ཡིན་པའི་དཔལ་ལྡན་ཞ་ལུ་དགོན། །
............….....(214）
༥.ངོ་མཚར་ཁྱད་དུ་འཕགས་པའི་ས་སྐྱ་དགོན་པ་ཇི་ལྟར་བཞེངས་
པ་དང་དེའི་བཟོ་རྩལ་གྱི་ཁྱད་ཆོས་སྐོར། ..…….......（215）
༩. འཇིག་རྟེན་ན་གྲགས་ཆེ་བའི་དགེ་ལུགས་པའི་གདན་ས་ཆེན་
པོ་བཞི་ཇི་ལྟར་བཞེངས་པ་དང་དེའི་བཟོ་སྐྲུན་གྱི་ཁྱད་



ཆོས་སྐོར། ......... ...............(218）
（༡)དགེ་ལུགས་པའི་གདན་ས་བཞི་ཡི་ཐོག་མ་
དགའ་ལྡན་དགོན། .........….…..….....（218)
（༢)དཔལ་ལྡན་འབྲས་སྤུངས་དགོན། ......(220)
（༣)སེ་ར་ཐེག་ཆེན་གླིང་། ...…...….....… （222)
（༩)བཀྲ་ཤིས་ལྷུན་པོ། .....…..…….….….……..(223)
བཞི། བོད་ཀྱི་རྫོང་གཞིས་ཁག་དང་སྡེ་དཔོན་མི་དྲག་གི་
གཟིམ་ཤག་གཙོ་བོ་ཁག་གི་ཨར་ལས་བཟོ་སྐྲུན་
གྱི་ཁྱད་ཆོས་སྐོར། .................…..….……..…..（224)
༡.ཕོ་བྲང་གི་ཉམས་འགྱུར་ལྡན་པའི་གཞིས་ཀ་བསམ་གྲུབ་རྩེ་
རྫོང་།
............... (225)
༢.ཆོས་སྡེའི་ཉམས་འགྱུར་དང་མཁར་རྫོང་ཟུང་དུ་འབྲེལ་བའི་
འབྲི་གུང་རྫོང་ཞོལ།
.........（227）
༣.བརྗིད་ཆགས་ཉམས་འགྱུར་ཅན་གྱི་རྣམ་སྲས་གླིང་གི་
གཞིས་ཀ།
......(228）
ལྔ། བོད་ཀྱི་ཨར་ལས་བཟོ་སྐྲུན་གྱི་རྩ་བའི་ཁྱད་ཆོས་
སྐོར། .....…...................…......…..…..(229)
གསུམ་པ། བཟོ་རིག་པའི་བྱེ་བྲག་མཛེས་རིག་བཟོ་
རྩལ་གྱི་སྐོར། ......….…...….…..….……....……..（233)
གཅིག གངས་ཅན་ཡུལ་དུ་བྲིས་འབུར་གྱི་བཟོ་རྩལ་
ཇི་ལྟར་དར་བ་དང་། རི་མོའི་གྲུབ་མཐའ་སོ་སོའི་
ཁྱད་ཆོས་སྐོར།.......................….......(233)
གཉིས། བོད་ཀྱི་ཐང་གའི་སྒྱུ་རྩལ་དུས་ནམ་ཞིག་དར་བ་
9



• •.....
….……....
（267)
........….............
（267)
དང་དེའི་རྣམ་གྲངས་དང་ཁྱད་ཆོས་སྐོར།
... ………...……………….…………..….. (263）
༡.བོད་ཀྱི་ཐང་གའི་སྒྱུ་རྩལ་དུས་ནམ་ཞིག་དར་བའི་སྐོར།
……....….….(263)
༢.བོད་ཀྱི་ཐང་གའི་རྣམ་གྲངས་སྐོར། ...….………........(265)
（༡)ཚོན་ཐང་། ..…..….………….…..….….…..(265）
（༢)ནག་ཐང་། .…………………….…...……….…….（266)
（༣)གསེར་ཐང་། ....…....….… .（266）
(c)མཚལ་ཐང་། །
（༥)འབུར་ཐང་།
(༦) མུ་ཏིག་ཐང་ག ..……….......…….…………. (268)
（༧)གོས་ཐང༌། ..….……..…............ （268）
(༨)འཚེམ་ཐང་། ...…...............(269)
（2)འཐག་ཐང༌། ..…….…………....…...(269)
གསུམ། འབུར་བཟོའི་སྐུ་བརྙན་གྱི་ཁྱད་ཆོས་དང་རྣམ་
གྲངས་སྐོར། ..…...……….
(271)
༡. རྡོ་སྐུ། ..………….………....…….….....….….....(272)
༢. འཇིམ་སྐུ། ...
..……....….....(272)
༣. ཀླུ་འཇིམ་གྱི་སྐུ། །
........…....….. ................ (273)
༩. བྱེ་སྐུ།
....….….....(274）
༥. སྨན་འདམ་གྱི་སྐུ། .……… .…………..........(274）
༦.ཟངས་སྐུ། ..
......…….…...（274)
༧. དངུལ་སྐུ། ....
(275）
༨.གསེར་ཟངས་ཀྱི་སྐུ།
..….....…..
（275）
10_



，，
་་་་
༩.ལི་སྐུ། .............
... (276）
༡༠. ཛྷེ་ཀིམ་གྱི་སྐུ།
...…...….. (276）
བཞི། གངས་ཅན་ཡུལ་དུ་འབུར་བཟོའི་བྱེ་བྲག་མཆོད་
རྟེན་དུས་ནམ་ཞིག་དར་བའི་སྐོར།.........….. (277)
ལྔ། མཆོད་རྟེན་གྱི་རྣམ་གྲངས་དང་ཁྱད་ཆོས་སྐོར།
..……........ (284）
༡.པད་སྤུངས་མཆོད་རྟེན། .....…………………….…….…......（285)
3.བྱང་ཆུབ་མཆོད་རྟེན། ..............…..…............ （285）
༣.བཀྲ་ཤིས་སྒོ་མང་མཆོད་རྟེན།...........…......….….. (285）
༩. ལྷ་བབས་མཆོད་རྟེན། ....
(286)
༥.ཆོ་འཕྲུལ་མཆོད་རྟེན། ............……………….…...... （286）
༦.དབྱེན་ཟླུམ་མཆོད་རྟེན། .........……..…........ (287)
༧.རྣམ་རྒྱལ་མཆོད་རྟེན། ..........
• (287)
༨. མྱང་འདས་མཆོད་རྟེན། ........
༩.བདེ་གཤེགས་མཆོད་རྟེན་བརྒྱད་ཀྱི་བཟོ་དབྱིབས་ཀྱི་ཁྱད་
ཆོས་གཙོ་བོ། ............. .....….......(288）
བཞི་པ། བཟོ་རིག་པའི་བྱེ་བྲག་ཟམ་པ་བཟོ་སྐྲུན་གྱི་
ལག་རྩལ་ཇི་ལྟར་དར་བ་དང་དེའི་རྣམ་གྲངས་
དང་ཁྱད་ཆོས་སྐོར། ...........…....….……....…..(290)
གཅིག ཟམ་པ་བཟོ་སྐྲུན་གྱི་ལག་རྩལ་ཇི་ལྟར་དར་བའི་
སྐོར།.…..........
གཉིས། བོད་ཀྱི་ཟམ་པའི་རྣམ་གྲངས་དང་ཁྱད་ཆོས་
སྐོར།…...……….…
(295）
..................
288)
...... （290）
11



•.....
...…
（296)
.
.
.
（299)
༡.སྦ་ཟམ། ....……...... .....…………..... （296）
༢. ལྕགས་ཟམ། ........……...
༣. ཤིང་ཟམ། .........................….….….….(299)
༩.རྡོ་ཟམ། ....
༥.གཡུ་ཐོག་ཟམ་པ། .................................（300)
༦.དེང་རབས་ཅན་གྱི་ལྕགས་ཟམ། ....................(300)
ལེའུ་དགུ་པ། གངས་ཅན་ཡུལ་དུ་གསོ་རིག་བསྟན་པ་
ཇི་ལྟར་དར་བ་དང་། རང་མི་རིགས་ཀྱི་ཁྱད་
ཆོས་ལྡན་པའི་གསོ་རིག་གཞུང་ལུགས་གསར་དུ་
བཏོད་པའི་སྐོར།............ ...…......(302)
དང་པོ། གཡུང་དྲུང་བོན་གྱི་གསོ་རིག་བསྟན་པ་ཇི་
ལྟར་དར་བའི་སྐོར། ............…........……..……. (302)
གཉིས་པ། ལྷ་ཐོ་ཐོ་རི་གཉན་བཙན་གྱི་སྐུ་དུས་སུ་
འཕགས་ཡུལ་གྱི་གསོ་རིག་གཞུང་ལུགས་བོད་དུ་
དར་བ་དང་། བཙན་པོ་རིམ་བྱོན་ལ་བླ་སྨན་པ་
འཛུགས་པའི་སྲོལ་བཏོད་པའི་སྐོར། ..…...………... (306）
གསུམ་པ། གནམ་རི་སྲོང་བཙན་གྱི་སྐུ་དུས་ནས་
ཀྲུང་དབྱིའི་གསོ་རིག་བོད་དུ་དར་བའི་སྐོར།
......................（310)
བཞི་པ། བཙན་པོ་མེས་ཨག་ཚོམ་དང་ཁྲི་སྲོང་ལྡེ་
བཙན་གྱི་སྐུ་དུས་སུ་ཐུན་མོང་མ་ཡིན་པའི་བོད་ཀྱི་
གསོ་རིག་གཞུང་ལུགས་མ་ལག་གསར་དུ་
བཏོད་པའི་སྐོར། .....…..….. ..…………….(312）
12



གཅིག སྨན་ལྷ་གཉིས་པ་གཡུ་ཐོག་རྙིང་མ་ཡོན་ཏན་
མགོན་པོ། ............. ...…....….………….(313)
གཉིས། བོད་ཀྱི་སྨན་པ་མཁས་པ་མི་དགུ། .......... (326）
ལྔ་པ། བོད་སིལ་བུའི་དུས་སྐབས་སུ་བོད་ཀྱི་གསོ་རིག་
བསྟན་པ་སླར་གསོ་གོང་འཕེལ་ཇི་ལྟར་བྱུང་བ་
དང༌། གསོ་རིག་མཁས་པ་རིམ་བྱོན་གྱི་མཛད་
པའི་སྐོར།...........................….....(331)
གཅིག བོད་ཀྱི་གསོ་རིག་བསྟན་པ་སླར་གསོ་མཛད་པོ་ །
ལོ་ཆེན་རིན་ཆེན་བཟང་པོ། .....................(332)་
གཉིས། ཇོ་བོ་རྗེ་དཔལ་ལྡན་ཨ་ཏི་ཤ་བོད་དུ་གདན་དྲངས་
ནས་གསོ་རིག་བསྟན་པ་སྤེལ་བ། ..…...……..….(334）
གསུམ། གཡུ་ཐོག་གསར་མ་ཡོན་ཏན་མགོན་པོ། ... (336)
དྲུག་པ། ས་སྐྱ་པའི་དུས་སྐབས་སུ་བོད་ཀྱི་གསོ་རིག་
ཇི་ལྟར་གོང་དུ་འཕེལ་བ་དང་། གསོ་རིག་མཁས་
པ་རྣམས་ཀྱི་མཛད་པའི་སྐོར།..…..…..…..…………………...（340)
གཅིག ས་ཆེན་ཀུན་དགའ་སྙིང་པོ། ..…….…….….....…...(340）
གཉིས། རྗེ་བཙུན་གྲགས་པ་རྒྱལ་མཚན།…..…….....…...（341）
གསུམ། ས་པཎ་ཀུན་དགའ་རྒྱལ་མཚན།........………..(343)
བཞི། ཀརྨ་པ་སྐུ་ཕྲེང་གསུམ་པ་རང་བྱུང་རྡོ་རྗེ།….…………...(345）
ལྔ། བྲང་ཏི་འཇམ་དཔལ་བཟང་པོ། ........….…..…. (347)
དྲུག སྲས་བགྲེས་པ་བྲང་ཏི་རྒྱལ་བ་བཟང་པོ། .........（348)
བདུན། སྲས་ཆུང་བ་བྲང་ཏི་དཔལ་ལྡན་འཚོ་བྱེད།... (349)
བརྒྱད། བྲང་ཏི་དཔལ་ལྡན་རྒྱལ་མཚན།….………………….. （350）



བདུན་པ། ཕག་མོ་གྲུ་པའི་དུས་སྐབས་སུ་བོད་ཀྱི་
གསོ་རིག་འཕེལ་ཚད་དུས་མཚམས་གསར་པ་ཞིག་
ཏུ་སླེབས་པ་དང་། གསོ་རིག་མཁས་པ་རིམ་བྱོན་
གྱི་མཛད་པའི་སྐོར། ......................….…..（350)
གཅིག བྱང་བདག་རྣམ་རྒྱལ་གྲགས་བཟང་། .. (351)
གཉིས། ཐུགས་སྲས་མཐོང་བ་དོན་ལྡན།.......………..(353)
གསུམ། ལྷ་བཙུན་བཀྲ་ཤིས་དཔལ་བཟང་། .......……... (354）
བཞི། དྲང་སྲོང་བསོད་ནམས་ཡེ་ཤེས་རྒྱལ་མཚན།
（355）
ལྔ། ལྷུན་སྡིངས་ལེགས་གྲུབ་དཔལ། ..............… （356）
དྲུག ཤེས་རབ་དཔལ་ལྡན། ....................... (356)
བདུན། ཐུགས་སྲས་གོང་སྨན་དཀོན་མཆོག་འཕན་དར།
..............（358）
བརྒྱད། རོང་ཆོས་རྗེ་དཔལ་ལྡན་རྒྱལ་མཚན། ...….....(359)
དགུ། ཟུར་མཁར་མཉམ་ཉིད་རྡོ་རྗེ། ........…………… (360)
བཅུ། ཟུར་མཁར་བློ་གྲོས་རྒྱལ་པོ།..............…...(363)
བརྒྱད་པ། དགའ་ལྡན་ཕོ་བྲང་གི་དུས་སྐབས་སུ་བོད་
ཀྱི་གསོ་རིག་སྒོ་ཀུན་ནས་ཡར་རྒྱས་གོང་དུ་འཕེལ་
བ་དང་། གསོ་རིག་མཁས་པ་རིམ་བྱོན་གྱི་མཛད་
པའི་སྐོར།..........…...
...........… (366）
གཅིག རྒྱལ་མཆོག་ལྔ་པ་ངག་དབང་བློ་བཟང་རྒྱ་མཚོ།
...…….... (366）
གཉིས། དར་མོ་སྨན་རམས་པ་བློ་བཟང་ཆོས་གྲགས།



(370）
གསུམ། སངས་རྒྱས་རྒྱ་མཚོ། ........................(372)
བཞི། སྨན་རྩིས་མཁས་དབང་མཁྱེན་རབ་ནོར་བུ།
（376）
དགུ་པ། བོད་ཀྱི་གསོ་བ་རིག་པའི་རྩ་བའི་གཞུང་
ལུགས་དང་དེའི་ཐུན་མོང་མ་ཡིན་པའི་ཁྱད་
ཆོས་སྐོར།........…..…....
(379)
གཅིག མིའི་ལུས་ཀྱི་ཆགས་ཚུལ་དང་། འདྲ་དཔེ།
གནས་ལུགས་སོགས་སྐོར། ..........….…….... (380)
གཉིས། བོད་ཀྱི་གསོ་རིག་གཞུང་ལུགས་ལས་ལུས་ཁམས་
རིག་པའི་ནང་གསེས་མངལ་ཆགས་རིག་པའི་སྐོར།
..……………..…..…..…..…..…..…..........……........（386）
གསུམ། བོད་ཀྱི་གསོ་རིག་གི་རྩ་བའི་གཞུང་ལུགས་རླུང་
མཁྲིས་བད་ཀན་གསུམ་གྱི་སྐོར།…….……………………… （389)
༡.སྲོག་འཛིན་གྱི་རླུང་དང༌། གྱེན་རྒྱུའི་རླུང་། ཁྱབ་བྱེད་
ཀྱི་རླུང་། མེ་མཉམ་གྱི་རླུང་། ཐུར་སེལ་གྱི་རླུང་
བཅས་ཀྱི་སྐོར། ........…
༢. མཁྲིས་པ་འཇུ་བྱེད་དང༌། མཁྲིས་པ་སྒྲུབ་བྱེད། མཁྲིས་
པ་མདངས་སྒྱུར། མཁྲིས་པ་མཐོང་བྱེད། མཁྲིས་པ་
མདོག་གསལ་བཅས་ཀྱི་སྐོར། ..........…….….. (391)
༣.བད་ཀན་རྟེན་བྱེད་དང་། བད་ཀན་མྱག་བྱེད། བད་ཀན་
མྱོང་བྱེད། བད་ཀན་ཚིམ་བྱེད། བད་ཀན་འབྱོར་བྱེད་
བཅས་ཀྱི་སྐོར། ......... ... (393)
15
(389）
། །



(396）
བཞི། ནད་གཞི་བརྟག་ཐབས་དྲི་བ་དང་། རེག་པ།
བལྟ་བ་བཅས་ཀྱི་སྐོར། ...
༡.བརྟག་ཐབས་དང་པོ་དྲི་བའི་སྐོར། ..……..….…...... （397）
༢. བརྟག་ཐབས་གཉིས་པ་རེག་པ་རྩ་ཡི་སྐོར། ............ (398)
༣.བརྟག་ཐབས་གསུམ་པ་ཆུ་ལ་བལྟ་བའི་སྐོར། ........….. (401)
༩.བརྟག་ཐབས་བཞི་པ་ལྕེ་ལ་བལྟ་བའི་སྐོར། ...........（405）
ལྔ། ཐུན་མོང་མ་ཡིན་པའི་བོད་ཀྱི་གསོ་དཔྱད་གཞུང་
ལུགས་དཔྱད་ལྔའི་སྐོར། ............ ...... （406）
༡. གཏར་ག་སྟེ་ཁྲག་གཏར་ནས་ནད་བཅོས་ཐབས།.....(406)
༢.མེ་བཙའི་སྒོ་ནས་ནད་བཅོས་ཐབས། .........…....…..(408）
༣. དུགས་ཀྱིས་ནད་བཅོས་ཐབས། .....…........….. (410)
༩.ལུམས་ཀྱིས་ནད་བཅོས་ཐབས། ................…... (410)
༥.བྱུགས་པས་ནད་བཅོས་ཐབས། ..................(411)
ལེའུ་བཅུ་པ། ཟབ་མོ་ནང་དོན་རིག་པའི་སྐོར།
.…........……....(413）
དང་པོ། སྟོན་པ་བཅོམ་ལྡན་འདས་ཀྱི་མཛད་པ་
དང་། འཕགས་ཡུལ་དུ་ནང་རིག་པའི་བསྟན་
པ་ཇི་ལྟར་སྤེལ་བའི་སྐོར། ...........…...….….....（413）
གཉིས་པ། དགྲ་བཅོམ་པ་རྣམས་ཀྱིས་བཀའ་བསྡུ་
ཇི་ལྟར་འཚོགས་པའི་སྐོར།..............…...……….. (429)
གཅིག བཀའ་བསྡུ་དང་པོའི་སྐབས་བཤད་པ།....……….. （431）
གཉིས། བཀའ་བསྡུ་གཉིས་པའི་སྐབས་བཤད་པ། .....(434）
གསུམ། བཀའ་བསྡུ་གསུམ་པའི་སྐབས་བཤད་པ། ..(437)



བཞི། བཀའ་བསྡུ་བཞི་པའི་སྐབས་བཤད་པ། ........(440)
གསུམ་པ། སངས་རྒྱས་ཀྱི་བཀའི་སྙིང་པོ་སྡེ་སྣོད་
གསུམ་གྱི་སྐོར།.............................. (444)
བཞི་པ། གངས་ཅན་བོད་ཀྱི་ཡུལ་དུ་ནང་རིག་པའི་
བསྟན་པ་ཇི་ལྟར་དར་བའི་སྐོར།...……………..………... (446)
གཅིག ལྷ་ཐོ་ཐོ་རི་སྙན་ཤལ་གྱི་སྐུ་དུས་སུ་བོད་དུ་སངས་
རྒྱས་བསྟན་པ་དབུ་བརྙེས་པའི་སྐོར། .……….………….. (447)
གཉིས། སྲོང་བཙན་སྒམ་པོའི་སྐུ་དུས་སུ་སངས་རྒྱས་བསྟན་
པའི་སྲོལ་ཇི་ལྟར་བཏོད་པའི་སྐོར།....………….....（450)
༡.ར་ས་འཕྲུལ་སྣང་གཙུག་ལག་ཁང་སོགས་བཞེངས་པའི་
སྐོར། ....................…................ (451)
༢. བོད་དུ་བཀའ་བསྟན་སྡེ་སྣོད་ཐོག་མ་བསྒྱུར་པའི་སྐོར། （452)
གསུམ། ཁྲི་སྲོང་ལྡེ་བཙན་གྱི་སྐུ་དུས་སུ་གངས་ཅན་ཡུལ་དུ་
སངས་རྒྱས་བསྟན་པ་དར་ཞིང་རྒྱས་པ་སྤེལ་བའི་སྐོར།
.................. (454）
༡.མཁན་སློབ་གཉིས་བོད་དུ་གདན་དྲངས་པའི་སྐོར། ...... （454）
༢. སངས་རྒྱས་ཆོས་ལུགས་ཀྱི་དགོན་སྡེ་དང་པོ་བསམ་
ཡས་གཙུག་ལག་ཁང་བཞེངས་པའི་སྐོར། ............（456）
༣.སད་མི་བདུན་རབ་ཏུ་བྱུང་བའི་སྐོར།.........…..... (457)
༩.ལོ་པཎ་མང་པོ་གདན་དྲངས་ནས་བཀའ་བསྟན་གཞུང་
ལུགས་མང་པོ་བོད་དུ་བསྒྱུར་པའི་སྐོར། ............ (459)
བཞི། སངས་རྒྱས་བསྟན་པ་ཕྱི་དར་གྱི་སྐབས་དང་།
གྲུབ་མཐའ་ཁག་གི་སྲོལ་ཇི་ལྟར་བཏོད་པའི་སྐོར།
17
，



........….(467）
༡.སངས་རྒྱས་བསྟན་པ་ཕྱི་དར་གྱི་སྐབས་བཤད་པ། ...... (468)
༢. ཇོ་བོ་རྗེ་དཔལ་ལྡན་ཨ་ཏི་ཤ་དང་ལོ་པཎ་མང་པོ་བོད་དུ་
གདན་དྲངས་ནས་སངས་རྒྱས་བསྟན་པ་རྒྱ་ཆེར་སྤེལ་
བའི་སྐོར། ...…..........…..…....….... · (474)
༣.བོད་ཀྱི་སངས་རྒྱས་ཆོས་ལུགས་ཀྱི་གྲུབ་མཐའ་ཁག་གི་
སྲོལ་ཇི་ལྟར་བཏོད་པའི་སྐོར། ..................... (477)
(༡)རྙིང་མ་བའི་གྲུབ་མཐའི་སྐོར། ..….... (478)
（༢)བཀའ་གདམས་པའི་གྲུབ་མཐའི་སྐོར། །
•. (489）
(༣)བཀའ་བརྒྱུད་པའི་གྲུབ་མཐའི་སྐོར། ...（493)
(c)ཞི་བྱེད་པའི་གྲུབ་མཐའི་སྐོར། .........(498)
(༥) དཔལ་ལྡན་ས་སྐྱ་པའི་གྲུབ་མཐའི་སྐོར།
..................…….…………..… （500）
（༦)ཇོ་ནང་པའི་གྲུབ་མཐའི་སྐོར། ......….. (505)
（༧)དགེ་ལུགས་པའི་གྲུབ་མཐའི་སྐོར། ..（510)
ལེའུ་བཅུ་གཅིག་པ། སྒྲ་རིག་པའི་ནང་ཚན་རིག་གནས་
ཆུང་བ་ལྔའི་སྐོར། ......... ..... . (522)
དང་པོ། སྙན་ངག་གི་སྐོར། ....................... (522)
གཅིག སྙན་ངག་ཅེས་པའི་ཐ་སྙད་ཀྱི་གོ་དོན་སྐོར།
.........（522)
གཉིས། སྙན་ངག་གི་བརྗོད་བྱ་གཙོ་བོ་གང་ཡིན་ཞེ་ན།
…….……….…… (522)
གསུམ། འཕགས་ཡུལ་དང་གངས་ཅན་ཡུལ་དུ་སྙན་ངག་



ཇི་ལྟར་དར་ཚུལ་སྐོར། ..…..........….….…..（525)
གཉིས་པ། སྡེབ་སྦྱོར་གྱི་སྐོར། ........…..………… (528)
གཅིག གང་ཞིག་ལ་སྡེབ་སྦྱོར་རིག་པ་ཟེར་ཞེ་ན། ... (528)
གཉིས། འཕགས་ཡུལ་དང་གངས་ཅན་ཡུལ་དུ་སྡེབ་སྦྱོར་
རིག་པ་ཇི་ལྟར་དར་ཚུལ་སྐོར། ..............…..（529)
གསུམ། སྡེབ་སྦྱོར་རིག་པའི་བརྗོད་བྱ་གཙོ་བོ་གང་ཡིན་
ཞེ་ན།
(530)
གསུམ་པ། མངོན་བརྗོད་ཀྱི་སྐོར། ...……………….………. (532)
གཅིག གང་ཞིག་ལ་མངོན་བརྗོད་རིག་པ་ཟེར་ཞེ་ན།
...…........ (532）
གཉིས། མངོན་བརྗོད་རིག་པའི་བརྗོད་བྱ་གཙོ་བོ་གང་
ཡིན་ཞེ་ན། ..... .….…..….. (532）
གསུམ། མངོན་བརྗོད་ཀྱི་བསྟན་བཅོས་ཇི་ལྟར་དར་བའི་
སྐོར།…....…..
..…....….. （534）
བཞི་པ། ཟློས་གར་གྱི་སྐོར། ..….....…………….……….. (535)
གཅིག ཟློས་གར་ཞེས་པའི་ཐ་སྙད་ཀྱི་གོ་དོན་གང་ཡིན་
ཞེ་ན། .....
(535）
གཉིས། ཟློས་གར་བོད་དུ་ཇི་ལྟར་དར་བའི་སྐོར། .... (537)
གསུམ། ཟློས་གར་གྱི་རྣམ་གྲངས་སྐོར། .....……..… (543)
༡.འཆམ་གྱི་སྐོར།…... ..….....……….….....…….……....(544）
༢. ཤོན་གྱི་སྐོར། ...
... （545）
༣.བྲོ་ཡི་སྐོར། ….….…….
（547)
(༡)སྒོར་བྲོ་ནི། ........…….….…...... (547)
19



(3)རྔ་བྲོ་ནི། ...
(548）
（༣)མཆོད་བྲོ་ནི། .....
（549)
(༩)བྲོ་པ་གཞས་མ་ནི། ..…….........…………….…..(549）
༤. ལྷ་མོའི་སྐོར། ...
（550）
༥.རལ་པའི་སྐོར།........…..
（551)
༦.གར་གྱི་སྐོར། ....
（553）
༧.གཞས་ཆེན་གྱི་སྐོར། ...…........ （555)
༨.སྒོར་གཞས་ཀྱི་སྐོར།
(557）
༩. ནང་མའི་སྐོར།.........
(559)
༡༠.སྟོད་གཞས་ཀྱི་སྐོར། ...
（562）
༡༡. རྒྱ་གཞས་ཀྱི་སྐོར། ..…...……................. (564）
༡༢.བགྲེས་དཀར་གྱི་སྐོར། ....................….....(565)
བཞི། རོལ་མོ་ཇི་ལྟར་དར་བ་དང་དེའི་རྣམ་གྲངས་
སྐོར།......…....…............…....…..…….....（569)
༡. གངས་ཅན་ཡུལ་དུ་རོལ་མོ་ཇི་ལྟར་དར་བའི་སྐོར། ...... (569)
༢. བོད་ཀྱི་རོལ་མོའི་རྣམ་གྲངས་སྐོར། ..…............…. (572)
(༡)རྔ་ནི།...........…… ..……......…. （573)
（༢)པི་ཝང་ནི།
(575）
（༣)གླིང་བུ་ནི།
(577)
རྫ་གླིང་ནི། ...….......................
•.. （577）
རྒོད་གླིང་ནི།...
... .........… （578）
ཤིང་གླིང་ནི། ...
སྨྱུག་གླིང་ནི། ....….…...….................(579)
ལྕགས་གླིང་ནི། .......................... (579)
.... …， (578)



(༩)རྒྱ་གླིང་ནི། .....…….….
(579)
（༥)སྒྲ་སྙན་ནི། ..
（581）
（༦)སིལ་སྙན་ནི། །
（584)
（༧)སྦུག་ཆལ་ནི། .....…....
（588）
(༨)དུང་ཆེན་ནི། །
(591）
(༩)གཤང་ནི། .....
(593）
ལྔ་པ། སྐར་རྩིས་ཀྱི་སྐོར། .................….........(595）
གཅིག སྐར་རྩིས་རིག་པའི་གོ་དོན་སྐོར།...….…....……... (596)
གཉིས། གངས་ཅན་ཡུལ་དུ་སྐར་ནག་རྩིས་ཀྱི་རིག་པ་ཇི་
ལྟར་དར་བའི་སྐོར། .................…..…..…..(597）
༡.བོད་ཀྱི་གནའ་རབས་དུས་ཀྱི་རྩིས་རིག་སྐོར། ...…....…... (597)
༣.རྒྱ་རྩིས་གངས་ཅན་ཡུལ་དུ་ཇི་ལྟར་དར་བའི་སྐོར། .... (604）
༣.འཕགས་ཡུལ་ནས་དུས་འཁོར་བོད་དུ་ཇི་ལྟར་དར་བའི་
སྐོར། ......….............…....…........ （609)
གསུམ། སྐར་ནག་རྩིས་ཀྱི་བརྗོད་བྱ་གཙོ་བོའི་སྐོར།
...... (613)
《བོད་ཀྱི་རིག་གནས་རྣམ་བཤད་བློ་གསལ་གཞོན་ནུའི་
དགའ་ཚལ》གྱི་དཔྱད་གཞིའི་ཡིག་རིགས་གཙོ་
བོ་ཁག ......……….….….…....….............….. (616）
དང་པོ། བོད་ཡིག་གི་དཔྱད་གཞིའི་ཡིག་རིགས་
གཙོ་བོ་ཁག...…….……..
...... (616）
གཉིས་པ། རྒྱ་ཡིག་གི་དཔྱད་གཞིའི་ཡིག་རིགས་
གཙོ་བོ་ཁག...…....
(621）



ལེའུ་དང་པོ། སྣོད་བཅུད་ཀྱི་འཇིག་རྟེན་ཁམས་ཆགས་
ཚུལ་དང་བོད་ས་མཐོའི་ཐོག་འགྲོ་བ་མིའི་རིགས་
ཇི་ལྟར་འཕེལ་བའི་སྐོར། །
དང་པོ། སྣོད་བཅུད་ཀྱི་འཇིག་རྟེན་ཁམས་ཆགས་
ཚུལ་གྱི་བོན་གྱི་ཐུན་མོང་མ་ཡིན་
པའི་ལྟ་བའི་སྐོར། །
གནའ་དུས་ཆོས་ལུགས་གྲུབ་མཐའ་ཁག་དང་། སྔོན་བྱོན་མཁས་གྲུབ་ལོ་
པཎ་མང་པོས་སྣོད་བཅུད་ཀྱི་འཇིག་རྟེན་ཁམས་ཇི་ལྟར་ཆགས་པ་དང་། འཕེལ་
བ། མཐར་ནུབ་ཚུལ་སྐོར་རང་རང་སོ་སོའི་འཇིག་རྟེན་ལྟ་བ་བཟུང་ནས་འདོད་
ཚུལ་མི་འདྲ་བ་མང་དུ་གསུངས་ཤིང་། དེའི་ནང་ནས་འགའ་ཞིག་ལ་སྐབས་
དེའི་ལོ་རྒྱུས་དུས་རབས་ཀྱི་ཤུགས་རྐྱེན་ཕོག་ནས་སེམས་གཙོ་སྨྲ་བའི་ལྷ་སྒྲུང་ལྟ་
བུར་གྱུར། འོན་ཀྱང་མཁས་གྲུབ་མང་པོས་དངོས་གཙོ་སྨྲ་བའི་ལྟ་བ་གཞིར་
བཟུང་སྣོད་བཅུད་ཀྱི་འཇིག་རྟེན་ཁམས་ཆགས་ཚུལ་སྐོར་ཚན་རིག་དང་མཐུན་
པའི་འགྲེལ་བཤད་གཏིང་ཟབ་གནང་བ་དེ་རིམ་བཞིན་འཕེལ་རྒྱས་སོང་ནས་
ཕྱིས་མིའི་རིགས་ཀྱིས་སྣོད་བཅུད་འཇིག་རྟེན་ཆགས་ཚུལ་ཐད་ངོས་འཛིན་རྒྱ་ཆེ་
དོན་ཟབ་ཅིག་བྱུང་ཡོད། འདིར་བརྗོད་དོན་གཙོ་བོ་ནི་བོན་གྱི་ཐུན་མོང་མ་
ཡིན་པའི་ལྟ་བ་འབའ་ཞིག་རགས་ཙམ་བཀོད་པ་འདི་ལྟར། གཡུང་དྲུང་བོན་གྱི་
དཔེ་རྙིང་གྲགས་ཅན་《སྣང་སྲིད་བོན་གྱི་མཛོད་ཕུག་ཐམས་ཅད་འབྱུང་བའི་སྒོ་
མོ》ཞེས་པ་ལས་“གནའ་སྟེ་སྲིད་པའི་དང་པོ་ལ། ། རང་བཞིན་ཡེ་སྲིད་སྲིད་པ་



ནི། །ཕྱི་ནང་འགྲེང་བུ་སྤྱི་རྒྱལ་དང་། ། གནས་དང་ཁ་སྦུག་ཕྱིན་ཅི་ལོག ། ཉེ་
འཁོར་མཁའ་དབྱིངས་འཕྲེད་ལ་འཕྱོ། ། མེ་ཆུ་རླུང་ལྕེ་གྱེན་ཐུར་འཕྲེད། །
ཐེག་ཆེན་ ས་ གཞི་ སྐྱེད་ པའི་ ཡུམ། ། ནམ་ མཁའ་ གཡུ་ མདོག་ སྣང་ སྲིད་
མཛོད། ། ཉི་ ཟླ་ གཟའ་ སྐར་ སྣང་ སྲིད་ རྒྱན། ། རི་ རྒྱལ་ ལྷུན་ པོ་ ཡེ་ སྲིད་
བརྟན། ། རྒྱུ་མཚོ་ཆུ་རྣམས་ཀློང་དུ་འཁྱིལ། ། ཁ་མེ་སྟོང་འབྱམས་ཡེ་སྲིད་
ཤིང་། ། ཐོག་དང་སེར་བ་འབྲུག་དང་གློག ། སྤྲིན་དང་ཕུ་རླུང་གཞའ་ཚོན་
གསལ། ། རླུང་བཞི་འཁོར་ལོ་ཡོངས་སུ་བསྐོར། ། གངས་རི་གཡའ་བྲག་ནགས་
ཚལ་མཐོ། ། གླིང་དང་ལམ་དང་ གནས་ནི་དགུ། །ས་གནས་རིམ་ གྱི་རང་
བཞིན་སྲིད། ། ས་གཙང་ཆུ་བོ་ཁྲུས་ཀྱི་རྫིང་། ། ཅང་ཤེས་འདོད་འཇོ་ལོ་ཏོག་
སྨིན། ། ལྷ་ཡི་རྒྱལ་པོ་ཁང་བཟང་མཐོ། ། ཕྱི་རྒྱལ་གནོད་སྦྱིན་བདུད་ཀྱི་རི། །
མཚལ་རི་ལྷ་ཡི་མདུན་ས་གཉེན། ། རི་ཆུ་ས་ཞིང་རྩི་ཤིང་རྒྱས། ། པདྨ་འཇམ་
དང་ཚེར་མའི་དབལ། ། སྣང་སྲིད་རྩེ་ལ་ཁྱུང་ཆེན་འཕྱོ། ། དེ་བཞིན་སེམས་
ཅན་གནས་ན་སྲིད། ། ལྷ་དང་ལྷ་མིན་མི་དང་གསུམ། །བྱོལ་སོང་ཡི་དྭགས་
དམྱལ་བ་གསུམ། ། སྐྱེ་བ་བཞི་ལ་ཡོངས་སུ་སྤྲུལ། ། རྒྱུད་ལྔའི་ལམ་ལ་སོ་སོར་
འགྲོ། ། བྱེད་པ་མེད་སྟེ་རང་བཞིན་སྲིད། །”(ཤོག་ ༣ - ༥）ཅེས་གསུངས།
འདི་ནི་གནའ་སྔ་མོའི་དུས་ན་རང་འབྱུང་ཁམས་ཀྱི་འཇིག་རྟེན་ཆགས་ཚུལ་
གསལ་བར་བསྟན་པ་སྟེ། རང་བཞིན་གྱི་ཡེ་སྲིད་དམ་ཐོག་མའི་སྲིད་པ་ནི། ཕྱི་
ནང་དུ་ཀེ་རེར་གནས་ཏེ་སྤྱི་ལས་རྣམ་པར་རྒྱལ་བ་དང༌། ས་གཞི་དང་ནམ་
མཁའ་དག་ཀྱང་ཕྱིན་ཅི་ལོག་ལྟ་བུར་གནས། ནམ་མཁའ་བར་སྣང་དུ་འཕྲེད་ལ་
ལྡིང་ཞིང་འཕུར་བ་དང༌། འབྱུང་བ་མེ་ཆུ་རླུང་རྣམས་གྱེན་ཐུར་འཕྲེད་དུ་རྒྱུ་བ།
ས་གཞི་སྐྱེས་པའི་ཡུམ་ལྟར་སྣང་བ། ནམ་མཁའ་གཡུ་མདོག་སྲིད་པའི་མཛོད་
© རྒྱུད་ལྔ་ནི་དམྱལ་བ་དང་། ཡི་དྭགས། བྱོལ་སོང་། ལྷ། ལྷ་མ་ཡིན་བཅས་ལ་
ཟེར་གསུངས།



ལྟར་གྱུར། ཉི་ཟླ་སྐར་གསུམ་སྲིད་པའི་རྒྱན་དུ་མངོན། རི་རྒྱལ་ལྷུན་པོའང་ཡེ་
སྲིད་ཀྱི་དབུས་ན་བརྟན་ཞིང་འགྱུར་བ་མེད་པར་གནས། རང་འབྱུང་ཁམས་ཀྱི་
སྣང་ཚུལ་ཐོག་དང་སེར་བ་འབྲུག་སྒྲ་དང་གློག་འཁྱུག་པ། ཕྱོགས་བཞིའི་རླུང་གི་
འཁོར་ལོ་ཡོངས་ སུ་འཁོར་བ། རྒྱ་མཚོ་ དང་ཆུ་ བོ་ དུ་ མ་ ཀློང་ དུ་ འཁྱིལ་ བ།།
གངས་རི་མཐོ་ལ་གདོད་མའི་ནགས་ཚལ་མང་བ། ས་གཙང་ལྷ་ཡི་ཁང་བཟང་
མཐོ་བ། འདོད་འཇོའི་ལོ་ཏོག་སྨིན་པ། སྣང་སྲིད་དབུས་ན་ཁྱུང་ཆེན་ལྡིང་བ།
དེ་བཞིན་སེམས་ཅན་གྱི་གནས་ན། རིགས་དྲུག་སེམས་ཅན་ལམ་སོ་སོར་འགྲོ་བ་
སོགས་གདོད་མའི་སྣང་སྲིད་འཇིག་རྟེན་འབྱུང་བ་བཞིའི་བྱེད་ལས་ གྲུབ་ པ་
སོགས་གསལ་བར་བསྟན། འདི་ནི་དངོས་གཙོ་སྨྲ་བའི་ལྟ་བ་དང་ཡོངས་སུ་
མཐུན། གཡུང་དྲུང་བོན་གྱི་དཔེ་རྙིང་《དབུ་ནག་མིའུ་འདྲ་ཆགས》ནང་ཕྱི་ནང་
འཇིག་རྟེན་ཆགས་ཚུལ་སྐོར་བཀོད་པ་འདི་ལྟར་“ད་ནང་བཅུད་སེམས་ཅན་གྱི་
གྲོལ་ཐབས་དེ། དང་པོ་ཡེ་མེད་སྟོང་པ་ལ། ། དེ་ལ་ཡེ་ཡོད་ཅུང་ཙམ་སྲིད། །
དེ་ལ་འོད་དང་ཟེར་དུ་སྲིད། །འོད་ནི་ཕ་ལ་ཟེར་ནི་མ། ། དེ་ལ་སྨག་དང་སྒྲིག་
ཏུ་སྲིད། ། དེ་ལ་སེར་བུ་ངད་ཙམ་སྲིད། ། དེ་ལ་བ་མོ་སྤུ་ཙམ་སྲིད། ། དེ་ལ་
ཟིལ་པ་ཕྲུམ་ཙམ་སྲིད། ། བ་མོ་དང་ཟིལ་པ་བསྡེབས་པ་ལས། མཚོ་མེ་ལོང་
ཙམ་དེ་ལ་སྲིད། དེ་ལ་ཞགས་སུ་ཆགས། སྒོ་ང་འདྲིལ། སྒོ་ང་རྡོལ་བའི་ནང་
ཤེད་ནས། བྱ་གླག་གཉིས་སུ་སྲིད་པ་ལ། སྣང་བ་འོད་ལྡན་དང་། མུན་པ་ཟེར་
ལྡན་དང་གཉིས་སྲིད། སྣང་མུན་གཉིས་པོ་བསྡེབས་པ་ལ། སྒོ་ང་དཀར་ནག་
ཁྲ་གསུམ་སྲིད། སྒོ་ང་དཀར་པོ་རྡོལ་བ་ལས། ཕྱིའི་ཤུན་པ་ལ་ལྷ་བྲག་དཀར་པོ་
སྲིད། བར་གྱི་དར་ཤ་ལ་འོད་ཀྱི་ཁྲི་སྡེ་སྲིད། ནང་གི་སྒོང་ཆུ་ལ་དུང་གི་མཛོ་མོ་
དཀར་མོ་སྲིད། སྒོ་ང་དེའི་ནང་ཤེད་ནས། ལྷ་རབ་སྲིད་ལྷ་འོད་དཀར་དང༌།
ལྷ་ཅང་ཤེས་མི་མགོན་དཀར་པོ་དང༌། དུང་གི་མི་ལྡན་དཀར་གསུམ་སྲིད། སྒོ་
ང་ནག་པོ་རྡོལ་བ་ལས། ངམ་མི་ནག་པོ་དང་དྲེལ་ནག་དཔུང་བཀྲ་གཉིས་སུ་
སྲིད། སྒོ་ང་ཁྲ་བོ་རྡོལ་བ་ལས། སྨོན་མི་ལམ་ལམ་ལུམ་ལུམ་སྲིད། དེ་ལ་ལྟ་



བའི་མིག་མེད། ཉན་པའི་རྣ་བ་མེད། སྣོམ་པའི་སྣ་མེད། མྱོང་བའི་ལྕེ་མེད།
རྙོབ་པའི་ལག་པ་མེད། འགྲོ་བའི་རྐང་པ་མེད། བསམ་པའི་ཡིད་རྒྱུ་བ་ཙམ་
ཞིག་ཡོད་པ་ལ། ལྟ་བའི་མིག་དོད། ཉན་པའི་རྣ་དོད། སྣོམ་པའི་སྣ་དོད།
མྱོང་བའི་ལྕེ་དོད། རྙོབ་པའི་ལག་པ་དོད། འགྲོ་བའི་རྐང་པ་དོད། དེ་ལ།
རང་མིང་རང་གིས་བཏགས་པ་ལ། ། སྲིད་པ་བཟང་པོ་འབུམ་ཁྲི་བཏགས། །
སྲིད་པ་བཟང་པོ་འབུམ་ཁྲི་ལ། ། ཡེ་མོན་རྒྱལ་པོ་ཞེས་ཀྱང་བྱ། །”(ཤོག་༩༨
-༩༩)
ཡང་བོན་གྱི་དཔེ་རྙིང་གལ་ཆེ་《མིའུ་རིགས་བཞི་ལྷ་སེལ་ལྷ་མཆོད་རྒྱས་པ》
ལས་“ ཕ་དང་ཡབ་ཀྱི་མཚན། ། འོད་དེ་གུང་རྒྱལ་ལགས། ། མ་དང་ཡུམ་གྱི་
མཚན། ། སྨན་དག་བཙུན་མོ་ལགས། ། དེ་གཉིས་བཤོས་པའི་སྲས། ། སྒོ་ང་
ལྔ་རུ་སྲིད། ། མཆོང་སྒོང་སྨུག་པོ་དང་། ། དུང་སྒོང་དཀར་པོ་དང་། ། གཡུ་
སྒོང་སྔོན་པོ་དང་། །ཟངས་སྒོང་དམར་པོ་དང་། །ལྕགས་སྒོང་ནག་པོ་དེ་དང་
ལྔ་བྱུང་། ། མཆོང་སྒོང་རྡོལ་བའི་ནང་ཤེད་ན། ། བྱ་མ་བྱིའི་འདབ་གཤོག་
ཅན། ། གནམ་ ལྕགས་ དབལ་ གྱི་ ཆུ་ སྡེར་ ཅན། ། སྒམ་ ཕ་ ཝང་ ཡེ་ ཟུར་
ལགས། ། དུང་སྒོང་ནང་ནས་ཁྱུང་ཁྱུང་བྱུང་། ། གཡུ་སྒོང་ནང་ནས་ཁུ་བྱུག་
བྱུང་། ། ཟངས་ སྒོང་ནང་ནས་ནེ་ཙོ་བྱུང༌། ། ལྕགས་སྒོང་ནང་ནས་ ཅོ་ ཀ་
བྱུང་། ། ལྷ་བཙུན་ལག་སྐོས་ཀྱི་ཞལ་ན་རེ། ། ཁྱོད་ཡ་མཚན་ཅན་གྱི་བྱ་ལྔ་ཡིས།
ལྷ་དང་མིའི་འཕྲིན་པ་གྱིས། ། མི་རུ་ལྷ་རྣམས་སྤྱན་འདྲེན་མཛོད། །”(ཤོག་
༡)ཅེས་གསུངས། །
དེ་བཞིན་《རླངས་ཀྱི་པོ་ཏི་བསེ་རུ་རྒྱས་པ》ལས་“ ཕྱི་སྣོད་ཀྱི་འཇིག་རྟེན་
ཆགས་ཚུལ་ནི། དབུས་ཀྱི་རི་བོ་མཆོག་རབ། གསེར་གྱི་རི་བདུན། རོལ་བའི་
མཚོ་བདུན། ཐ་མ་ལྕགས་རི་མུ་ཁྱུད་ཀྱིས་བསྐོར་བ། གླིང་བཞི་ཉི་ཟླ་དང་
བཅས་པ་སེམས་ཅན་སྤྱི་མཐུན་གྱི་ལས་ལ་འབྱུང་བ་རྣམས་ལས་གྲུབ་པ་ཡིན་”
(ཤོག་ ༢）ཞེས་གསུངས། ཡང་ནང་བཅུད་ཀྱི་འཇིག་རྟེན་ཆགས་ཚུལ་ སྐོར་



“འབངས་ཀྱི་མི་རབས་ལ་འབྱུང་བ་རྣམ་པ་ལྔའི་སྙིང་པོ་ལས། སྒོ་ང་ཆེན་པོ་
གཅིག་ཡོང་བ། ཕྱིའི་སྒོང་ཤུན་ལ། ལྷ་བྲག་དཀར་པོ་ཆགས། ནང་གི་སྒོང་ཆུ་
ལ། དུང་མཚོ་དཀར་མོ་འཁྱིལ། བར་གྱི་སྒོ་ངའི་དར་ཆ་ལ། རིགས་དྲུག་
སེམས་ཅན་ཀུན་ཏུ་གྲོལ། སྒོ་ང་ཕྲུམ་གྱི་བཅོ་བརྒྱད་ཆགས། སྒོ་ང་བཅོ་བརྒྱད་
འབྲིང་བ་དེ། དུང་སྒོང་གཅིག་ཏུ་ཡར་ནས་བྱུང་། དེ་ནི་སྨོན་པའི་མི་བོ་ལུམ་
ལུམ་ཡིན། དེ་ལ་རྣམ་ལྔའི་རིག་པ་མེད་པ། བསམ་པའི་སེམས་ཡོད་པས། ལྟ་
བའི་མིག་དགོས་བསམ་པ་ལ། ཡེ་ཤེས་ཀྱི་སྤྱན་དོད། དྲི་བཟང་ རིག་ པའི་
ཤངས་དོད། སྒྲ་སྙན་ཚོར་བའི་སྙན་དོད། དུག་ལྔ་གཅོད་པའི་ཚེམས་དོད།
རོ་མྱོང་བའི་ལྗགས་དོད། ས་གཞི་འཁོད་པའི་ཕྱག་དོད། རྫུ་འཕྲུལ་བཞུད་པའི་
ཞབས་དོད་པས་གང་བསམ་བསམ་ལམ་ལམ་དོད་བྱུང་བས། ཁོང་རང་གིས་
མིང་བཏགས་པ། སྨོན་མི་བསམ་པ། བླུམ་བླུམ་ལམ་ལམ་དུ་བཏགས་སོ་”
(ཤོག་༩ - ༥)ཞེས་གསུངས། ནང་བཅུད་ཀྱི་རིགས་དྲུག་སེམས་ཅན་སོགས་ནི་
སྒོ་ང་ཆེན་པོ་གཅིག་ལས་བྱུང་བ་སྟེ། སྒོང་སྐྱེས་ཀྱི་ལྟ་བ་དེ་རིགས་ནི་གཡུང་དྲུང་
བོན་ལུགས་པས་སྣོད་བཅུད་ཀྱི་འཇིག་རྟེན་ཆགས་ཚུལ་ལ་འཛིན་པའི་ཐུན་མོང་
མ་ཡིན་པའི་ལྟ་བ་གལ་ཆེན་ཞིག་ཡིན། ཡང་《རླངས་ཀྱི་པོ་ཏི་བསེ་རུ་རྒྱས་པ》
ལས་“སྟེང་གི་གཟའ་དང་ཟེར་ནི་མ། ། འབྱུང་བ་རླུང་ནི་དམིགས་སུ་སྲིད། །
དམིགས་ནི་ཕ་དང་དམིགས་ནི་མ། ། དེས་ན་བ་མོ་དཀར་ཙམ་སྲིད། ། བ་མོ་
བཞུ་བ་ཟིལ་པར་སོང་། ། ཟིལ་པ་འགྲིལ་བ་ཆུ་བོར་སོང་། ། ཆུ་བོ་མཁའ་འོད་
སྤྲིན་ཏུ་ཆགས། ། ཆུ་བོའི་ཐོག་ཏུ་རྡུལ་དུ་ཆགས། ། དེ་ལ་ས་ཆེན་ཁད་དེ་
ཆགས་”(ཤོག་༤)ཞེས་གསུངས་པ་དེ་དག་དངོས་གཙོའི་ལྟ་བ་དང་ཡོངས་སུ་
མཐུན་ཞིང་། གང་ལགས་ཤེ་ན། ཕྱི་ནང་སྣོད་བཅུད་འཇིག་རྟེན་གང་ཞིག་
ཡིན་རུང་། ལྷ་བླ་མ་གང་གིས་ཀྱང་གསར་དུ་བཏོད་པ་ཞིག་མ་ཡིན་པར་ཕྱི་རོལ་
ཡུལ་གྱི་དངོས་པོ་སྟེ་འབྱུང་བ་ཆེན་པོ་བཞི་ལས་གྲུབ་པ་ཡིན་པ་གསལ་བར་
བསྟན། དེ་ནས་མིའི་རིགས་ཀྱི་ལོ་རྒྱུས་གོང་དུ་འཕེལ་བ་དང་སྦྲགས་མི་རྣམས་



ཀྱིས་ལག་ལེན་དངོས་ཀྱི་ནང་ནས་ཡེ་སྲིད་ཀྱི་འཇིག་རྟེན་ཆགས་ཚུལ་སྐོར་ལ་ངོས་
འཛིན་རིམ་བཞིན་གཏིང་ཟབ་ཏུ་ཕྱིན། འཇིག་རྟེན་ཁམས་ཀྱི་གླིང་དང་གླིང་
ཕྲན་དང་། རིགས་དྲུག་སེམས་ཅན་ཀུན་གྱི་གནས་བབས་ སོགས་ལ་འགྲེལ་
བཤད་དེ་བས་ཁ་གསལ་གནང་། 《སྣང་སྲིད་བོན་གྱི་མཛོད་ཕུག་ཐམས་ཅད་
འབྱུང་བའི་སྒོ་མོ》ལས་“འཛམ་བུ་གླིང་ནི་ངོས་གསུམ་སྟེ། སྟོང་ཕྲག་གཉིས་
ཡོད་སོག་པའི་དབྱིབས། གཅིག་ལ་དཔག་ཚད་ཕྱེད་དང་བཞི། གཉིས་ནི་བཞི་
བཞིས་འཁོར་བ་འདོད། ཤར་ཀྱི་ལུས་འཕགས་ཟླ་གམ་སྟེ། ངོས་གསུམ་ཀུན་ཏུ་
འདྲ་གཅིག་མ། དཔག་ཚད་སུམ་བརྒྱ་ལྔ་བཅུ་ནི། ཀུན་ནས་ཡོད་པར་སྟོན་པ་
ཡིན། བ་གླང་སྤྱོད་ནི་ཟླུམ་པོ་ལ། དཔག་ཚད་སྟོང་ཕྲག་ཕྱེད་དང་བརྒྱད། དེ་
དབུས་སྟོང་ཕྲག་ཕྱེད་དང་གསུམ། གང་ནས་གཅལ་ཀྱང་ཡོད་པར་སྟོན། སྒྲ་མི་
སྙན་ནི་གྲུ་བཞི་ལ། དཔག་ཚད་བརྒྱད་སྟོང་ཡོད་པར་སྟོན་”(ཤོག་ ༢༣）ཞེས་
གསུངས་པ་ལྟར་འཇིག་རྟེན་གྱི་གླིང་ཆེན་བཞི་ཡི་གནས་ཕྱོགས་དང་ས་དབྱིབས།
དེ་བཞིན་རྒྱ་ཁྱོན་དང་ཁྱད་ཆོས་རྣམས་གསལ་བར་བསྟན། ཡང་གོང་གསལ་
《སྣང་སྲིད་བོན་གྱི་མཛོད་ཕུག་ཐམས་ཅད་འབྱུང་བའི་སྒོ་མོ》ཡི་ནང་གླིང་ཕྲན་
བརྒྱད་ཀྱི་སྐོར་ལ་“ད་ནི་བར་གྱི་གླིང་བརྒྱད་དེ། ། ཤར་གྱི་ལུས་འཕགས་གཡས་
གཡོན་ནས། ། ངོས་གསུམ་གོང་གི་དུམ་ཆ་ལ། ། དཔག་ཚད་དྲུག་བརྒྱ་དགུ་
བཅུ་གཅིག ། སྒྲ་མི་སྙན་གྱི་གཡས་གཡོན་ནས། ། ངོས་བཞི་གོང་གི་གསུམ་ཆ་
ལ། ། དཔག་ཚད་ཉིས་སྟོང་དྲུག་བརྒྱ་དྲུག ། བ་གླང་སྤྱོད་ཀྱི་གཡས་གཡོན་
ནས། ། ཁོར་ཡུག་ གོང་ གི་གསུམ་ཆ་ལ། ། དཔག་ཚད་ ཉིས་སྟོང་ལྔ་བརྒྱ་
ཡོད། ། འཛམ་བུ་གླིང་གི་གཡས་གཡོན་ན། ། ངོས་གསུམ་གོང་གི་གསུམ་ཆ་
དེ། ། དཔག་ཚད་དག་ནི་ཉིས་སྟོང་ཡོད་”(ཤོག་༢༣ - ༢༩)། ཅེས་འཁོད་པ་
དེའི་ཐོག་ནས་བར་གྱི་གླིང་ཕྲན་བརྒྱད་ཀྱི་གནས་ཕྱོགས་དང་རྒྱ་ཁྱོན་རྣམས་ཀྱང་
གསལ་བར་བསྟན། གོང་དུ་སྨོས་པ་ལྟར། བོན་གྱི་སྔོན་བྱོན་མཁས་གྲུབ་རྣམས་
ཀྱིས་ཕྱི་སྣོད་ཀྱི་འཇིག་རྟེན་ནི་འབྱུང་བ་ཆེན་པོ་བཞིའི་བྱེད་ལས་ལས་གྲུབ་པ་



의
의
གསལ་སྟོན་གནང་བ་མ་ཟད། དེའི་ཐོག་མའི་ཆགས་ཚུལ་དང་། དེ་ནས་སྤྱི་
ཚོགས་གོང་དུ་འཕེལ་བ་དང་སྦྲགས་སྲིད་པའི་ཁམས་འདིར་ངོས་འཛིན་རིམ་
བཞིན་གཏིང་ཟབ་ཏུ་ཕྱིན་ཏེ། ལྷོ་འཛམ་བུ་གླིང་སོགས་ཕྱོགས་བཞིའི་གླིང་ཆེན་
བཞི་དང་། དེའི་གཡས་གཡོན་དུ་གནས་པའི་གླིང་ཕྲན་བརྒྱད་བཅས་ཀྱི་རྒྱ་ཁྱོན་
དང་། དབྱིབས་གཟུགས། ཁྱད་ཆོས་སོགས་དངོས་གཙོའི་ལྟ་བ་དང་མཐུན་
པའི་འགྲེལ་བཤད་གསལ་བར་མཛད། །
དེ་མཚུངས་ནང་བཅུད་ཀྱི་འཇིག་རྟེན་ཆགས་ཚུལ་སྐོར་ལ་བོན་ལུགས་
པའི་ཐུན་མོང་མ་ཡིན་པའི་ལྟ་བ་གསལ་བར་བསྟན་པ་མ་ཟད། རིགས་དྲུག་
སེམས་ཅན་ཀུན་གྱི་ཐོག་མའི་འབྱུང་ཚུལ་དང་། བར་དུ་རིགས་རྒྱུད་འཕེལ་ཚུལ་
སོགས་དེ་དག་གི་ཐུན་མོང་མ་ཡིན་པའི་ཁྱད་ཆོས་སྐོར་《སྣང་སྲིད་བོན་གྱི་མཛོད་
ཕུག་ཐམས་ཅད་འབྱུང་བའི་སྒོ་མོ》ལས་“འདོད་ཆགས་སྐྱེ་བ་དྲུག་པ་ནི། །
གཉིས་གཉིས་འཁྲིགས་ པས་ཚིམ་ པ་ དང་། ། གཉིས་འཁྱུད་དང་ནི་ལགས་
འཆང་དང་། ། རྒོད་དང་བལྟོ་པས་ཚིམ་པ་འགྱུར། ། ལོ་ལྔ་དང་ནི་ལོ་བཅུའི་
བར། ། གཉིས་གཉིས་ཚིམ་པའི་པང་དུ་འབྱུང་། ། འདོད་ཆགས་སྐྱེ་བ་གསུམ་
པ་ནི། ། འདོད་པའི་ལྷ་དང་མི་བཅས་ཡིན། ། གཟུགས་ཁམས་ལྷ་ལ་འཁྲིགས་
ཆགས་མེད། ། བདེན་དང་ཏིང་འཛིན་བདེ་དགའ་བས། ། ཀུན་རྫོབ་གསོ་དང་
བཅས་པ་འབྱུང”(ཤོག་ ༢༩)ཞེས་དང་། ཡང་“འཛམ་གླིང་མི་ཡི་ལུས་ཚད་
ནི། །ཁྲུ་བཞི་དང་ནི་ཕྱེད་དང་བཞི། ། ཤར་དང་ནུབ་དང་བྱང་དུ་ནི། ། ལུས་
ཀྱི་ཁྲུ་ཚད་ཕྱེད་འགྱུར་སྐྱེད། ། གླིང་ཆུང་བརྒྱད་ན་ཁྲུ་ཚད་མེད། ། གཅིག་ཏུ་མ་
ངེས་སྤྲུལ་པ་ཆེ། ། སྐྱ་མི་སྡུག་ལ་ཁྲུ་ཚད་མེད་”(ཤོག་༣༠)ཅེས་གསུངས། །
གོང་དུ་སྨོས་པ་ལྟར། གཡུང་དྲུང་བོན་གྱི་རིང་ལུགས་འཛིན་པའི་མཁས་
གྲུབ་རིམ་བྱོན་གྱིས་ཕྱི་ནང་སྣོད་བཅུད་འཇིག་རྟེན་ཆགས་ཚུལ་སྐོར་ལ། ཐོག་
མར་ཕྱིའི་འཇིག་རྟེན་ཁམས་ནི་སྟོང་པར་གནས་པ་དང་། དེ་ནས་འབྱུང་བ་
ཆེན་པོ་བཞི་ཡི་བྱེད་ལས་ལས་ཐོག་མར་མཁའ་དབྱིངས་སུ་ཉི་ཟླ་སྐར་གསུམ་



འཆར་བ་དང་། འབྱུང་བ་རླུང་གི་བྱེད་ལས་ཀྱིས་བ་མོ་དཀར་པོ་བཞུ་བ་ལས་
ཟིལ་པ་ཆགས། ཟིལ་པ་འགྲིལ་བ་ལས་ཆུ་འཁྱིལ། ཆུ་བོར་འབྱུང་བ་མེ་ཡི་ནུས་
པ་མཁའ་འོད་འཕྲོས་པས་སྤྲིན་དུ་གྱུར། ཆུ་བོའི་ཐོག་ཏུ་རྡུལ་བསོགས་པས་རིམ་
བཞིན་ས་གཞི་ཆགས། དེ་ནས་མི་ལོ་དུང་ཕྱུར་བརྒྱ་ཕྲག་སོང་རྗེས་རིམ་བཞིན་
སྣང་སྲིད་གདོད་མའི་སྲིད་པ་ཆགས། ཉི་ཟླ་སྐར་གསུམ་ཡང་ཡེ་སྲིད་རྒྱན་དུ་
གྱུར། རི་ རྒྱལ་ ལྷུན་ པོའང་ བརྟན་ ཞིང་ འགྱུར་ མེད་ ནམ་ མཁའི་ ཀ་ བ་ དང་
མཚུངས་པར་གནས། ཐོག་དང་སེར་བ་འབྲུག་སྐད་གློག་འཁྱུག་པ་སོགས་རང་
འབྱུང་ཁམས་ཀྱི་སྣང་ཚུལ་མང་དུ་འཆར། ནམ་མཁར་འཇའ་ཚོན་དང་སྤྲིན་
འཁྲིགས་པ། ཕྱོགས་བཞི་རླུང་གི་འཁོར་ལོས་ཡོངས་སུ་བསྐོར་བ། གངས་རི་
མཐོ་ལ་གཡའ་བྲག་དང་ནགས་ཚལ་གང་སར་ཁྱབ་པ། ས་གཙང་ཁྲུས་ཀྱི་རྫིང་
བུ་མང་བ། གདོད་མའི་རྩི་ཤིང་ལོ་ཏོག་རྒྱས་པ། སྲིད་པའི་དབྱིངས་སུ་བོན་
ལུགས་པའི་ཐུན་མོང་མ་ཡིན་པའི་བླ་ཟོག་ཁྱུང་ཆེན་ལྡིང་བ་སོགས་སྣང་སྲིད་
འཇིག་རྟེན་གྱི་གདོད་མའི་ཁྱད་འཕགས་རང་བཞིན་གང་སར་མངོན། དེ་ནས་
གཡུང་དྲུང་བོན་གྱི་སྒོང་སྐྱེས་ཀྱི་ལྟ་བར་གཞིགས་ན། བར་གྱི་སྒོ་ངའི་དར་ཆ་ལ།
རིགས་དྲུག་སེམས་ཅན་ཀུན་ཏུ་གྲོལ། སྒོ་ང་ཕྲུག་བཅོ་བརྒྱད་ཆགས་པས་རིགས་
དྲུག་སེམས་ཅན་རྣམས་ཁམས་བཅོ་བརྒྱད་དུ་དབྱེ། སྒོ་ང་ཕྲུག་བཅོ་བརྒྱད་དུ་
གྱུར་བའི་འབྲིང་བ་དེ་ལས་སྨོན་པའི་མི་བོ་ལུམ་ལུམ་སོགས་འགྲོ་བ་མིའི་རིགས་
དར་ཞེས་གསུངས། དེ་ནས་འདོད་ཆགས་ཀྱི་སེམས་ཅན་རྣམས་གཉིས་གཉིས་
འཁྲིགས་པས་མི་སོགས་རིགས་དྲུག་སེམས་ཅན་མ་ལུས་རང་རྒྱུད་འཕེལ་རྒྱས་
ཕྱིན་ཏེ་ནང་བཅུད་ཀྱི་འཇིག་རྟེན་ཆགས། དེ་ནས་སྤྱི་ཚོགས་གོང་དུ་འཕེལ་བ་
དང་སྦྲགས་གནའ་མི་རྣམས་ཀྱིས་རང་འབྱུང་ཁམས་དང་འཐབ་རྩོད་བྱེད་པའི་
བརྒྱུད་རིམ་ནང་སྣང་སྲིད་འཇིག་རྟེན་དེ་ལའང་ངོས་འཛིན་གསར་དུ་རྙེད་ནས་
མིའི་རིགས་ཀྱི་སྤྱི་ཚོགས་རིམ་ བཞིན་ གོང་དུ་འཕེལ་ཞིང་། མི་ལོ་ཉིས་སྟོང་
བརྒྱད་བརྒྱ་ཙམ་གྱི་སྔ་རོལ་དུ་བོན་གྱི་མཁས་གྲུབ་མང་པོས་ཕྱི་ནང་སྣོད་བཅུད་
8



འཇིག་རྟེན་ཆགས་ཚུལ་སྐོར་གདོད་མའི་དངོས་གཙོའི་ལྟ་བ་བཟུང་སྟེ་འགྲེལ་
བཤད་ཁ་གསལ་འདི་ལྟ་བུ་གནང་བ་ནི་གཟུར་གནས་སྐྱེ་བོ་ཀུན་རྣམས་ཧ་ལས་
དགོས་པ་ཞིག་རེད། །
གཉིས་པ། སངས་རྒྱས་ཆོས་ལུགས་པའི་སྣོད་
བཅུད་ཀྱི་འཇིག་རྟེན་ཁམས་ཆགས་
ཚུལ་གྱི་ལྟ་བའི་སྐོར། །
མི་ལོ་ཉིས་སྟོང་ལྔ་བརྒྱ་ལྔ་བཅུ་ཙམ་གྱི་སྔ་རོལ་དུ་བདག་ཅག་གི་སྟོན་པ་
བཅོམ་ལྡན་འདས་ཀྱིས་རྒྱ་གར་འཕགས་པའི་ཡུལ་དུ་རྒྱ་གར་ཆོས་ལུགས་སོགས་
གདོད་མའི་ཆོས་ལུགས་གྲུབ་མཐའ་ཁག་ལ་སྦྱངས་པ་དང་བརྟག་ཞིབ་ལེགས་
པར་མཛད་དེ་འཇིག་རྟེན་ཁམས་ཀྱི་རིགས་དྲུག་སེམས་ཅན་མ་ལུས་སྡུག་བསྔལ་
གྱི་གནས་ལས་གྲོལ་བའི་དོན་དུ་སངས་རྒྱས་བསྟན་པའི་སྲོལ་བཏོད། ཕྱི་སྣོད་ཀྱི་
འཇིག་རྟེན་ཆགས་ཚུལ་དང་། ནང་རིགས་དྲུག་གི་སེམས་ཅན་མཐའ་དག་ཇི་
ལྟར་གནས་པ་དང་འཕེལ་བ། དེ་བཞིན་སངས་རྒྱས་ཆོས་ལུགས་ཀྱི་འདོད་ཚུལ་
དང་རྩ་བའི་གཞུང་ལུགས་རྣམས་གསལ་བར་གསུངས། དེ་ནས་མི་ལོ་དགུ་བརྒྱ་
ལྷག་ཙམ་སོང་རྗེས་སངས་རྒྱས་ཆོས་ལུགས་རྒྱ་གར་འཕགས་པའི་ཡུལ་ནས་བོད་
གངས་ཅན་ཡུལ་དུ་དར་ཏེ་ཕྱི་ནང་སྣོད་བཅུད་གྱི་འཇིག་རྟེན་ཇི་ལྟར་ཆགས་ཚུལ་
གྱི་སངས་རྒྱས་ཆོས་ལུགས་པའི་ལྟ་བ་དེ་རིགས་རིམ་བཞིན་བོད་མིའི་ཁྲོད་དུ་ཁྱབ་
གདལ་དུ་སོང་བས་བོད་མི་མང་པོའི་སྣང་སྲིད་འཇིག་རྟེན་ཆགས་ཚུལ་གྱི་ལྟ་བ་
ཞིག་ཏུ་གྱུར། །
ཀོང་སྤྲུལ་ཡོན་ཏན་རྒྱ་མཚོས་མཛད་པའི་《ཤེས་བྱ་ཀུན་ཁྱབ》ཅེས་པའི་
ནང་སྣོད་བཅུད་འཇིག་རྟེན་ཆགས་ཚུལ་དུ་ཞིང་ཁམས་སྤྱིར་བསྟན་པ་ཐེག་པ་



ཆེན་པོའི་ལུགས་ལྟར་བརྗོད་པའི་སྐབས་དང་། འཇིག་རྟེན་བྱེ་བྲག་ཏུ་བསྟན་པ་
ཐེག་དམན་པ་དང་ཐུན་མོང་དུ་བརྗོད་པའི་སྐབས་གཉིས་ཡོད་པར་གསུངས་པ་
དེའི་གཉིས་པ་ལས་“འཇིག་རྟེན་འདི་ན་ཆགས་གནས་འཇིག་སྟོང་བཞི། སྣོད་
བཅུད་གཉིས་ལས་སྣོད་ཀྱི་འཇིག་རྟེན་ནི། བསྐལ་པ་སྔ་མའི་སྟོང་བསྐུལ་འདས་
པ་ན། ཕྱོགས་བཅུར་རླུང་ལངས་དཀྱིལ་འཁོར་རྒྱ་གྲམ་ཆགས། སྤྲིན་ལས་ཆར་
བབ་ཆུ་ཡི་ཕུང་པོའི་དབུས། པད་མོ་སྟོང་མཐོང་བསྐལ་པ་བཟང་པོར་གྲགས།
རླུང་གིས་ཆུ་བསྲུབས་གསེར་གྱི་དཀྱིལ་འཁོར་ལ། ཆར་བབ་མཚོ་ཆེན་རླུང་གིས་
བསྲུབས་པའི་ཁམས། རབ་འབྲིང་ཐ་མར་རྣམ་པར་འབྲེལ་བ་ལས། རི་རབ་རི་
བདུན་གླིང་བཞི་ཁོར་ཡུག་གྲུབ། རི་གླིང་ཐམས་ཅད་ཆུ་མཚོ་བརྒྱད་ཁྲིར་ནུབ།
ལྷུན་པོ་མཚོ་ལས་བརྒྱད་ཁྲི་འཕགས་པ་སྟེ། གྲུ་བཞི་ཆུ་ཤེལ་བཻཌཱུརྱ་པད་རག་
དང་། གསེར་ལས་གྲུབ་ཅིང་ནམ་མཁའང་དེ་མདོག་སྣང་། ཆུ་མཚམས་ནས་
བཟུང་ཕྱེད་མན་བང་རིམ་བཞི། དེ་མཐར་གཉའ་ཤིང་འཛིན་སོགས་གསེར་རི་
བདུན། བར་རྣམས་ཡན་ལག་བརྒྱད་ལྡན་རོལ་མཚོས་གཏམས། གླིང་བཞི་
གླིང་ཕྲན་བརྒྱད་དང་བཅས་པའི་དབྱིབས། ཟླ་གམ་སོག་ཁ་ཟླུམ་པོ་གྲུ་བཞི་འོ།
མ་ངེས་གླིང་ཕྲན་དག་ནི་ཤིན་ཏུ་མང་། ཁོར་ཡུག་རི་བོ་ལྕགས་ལས་གྲུབ་པ་སྟེ།
དེ་དག་བར་དུ་བ་ཚའི་རྒྱ་མཚོས་གང་”(ཤོག་༧ -༨)ཞེས་གསུངས། །
དེ་ནི་ཡེ་སྲིད་འཇིག་རྟེན་ཐོག་མར་ཇི་ལྟར་ཆགས་པ་དང༌། བར་དུ་ཇི་
ལྟར་གནས་པ། ཐ་མར་ཇི་ལྟར་འཇིག་པ་དང་སྟོང་པ་བཅས་ལས་ཐོག་མར་
ཆགས་ཚུལ་སྐོར་ནི། ཡེ་སྲིད་ཀྱི་འཇིག་རྟེན་དེ་ཉིད་ཐོག་མར་སྟོང་པར་གནས་
པ་དང༌། དེ་ནས་རིམ་བཞིན་འབྱུང་བ་བཞིའི་བྱེད་ལས་ཕྱོགས་བཅུ་ནས་རླུང་
གི་འཁོར་ལོ་བསྐོར་ཞིང་ཕན་ཚུན་དྲག་ཏུ་བརྡབས་པས་སྲ་ཞིང་མཁྲེགས་པའི་
རླུང་གི་དཀྱིལ་འཁོར་ཆགས། དེའི་སྟེང་ནས་ནམ་མཁའ་ལ་སྤྲིན་སྟུག་པོ་འཁོར་
བ་ལས་ཆར་བབས། རླུང་གི་དཀྱིལ་འཁོར་གྱི་དབུས་ན་ཆུ་བོ་མང་དུ་འཁྱིལ།
དེ་ནས་རླུང་གིས་ཆུ་བསྲུབས་པའི་རྐྱེན་གྱིས་ཆུ་བོའི་སྟེང་དུ་ས་གཞི་གསེར་གྱི་



དཀྱིལ་འཁོར་ཆགས། དེ་ཡི་སྟེང་དུ་སྔར་བཞིན་ཆར་རྒྱུན་ཟམ་མི་འཆད་པ་
བབས་པས་མཐའ་ཡས་རྒྱ་མཚོ་ཆེན་པོར་གྱུར། དེ་ནས་འབྱུང་བ་ཆེན་པོ་བཞི་
ཡི་བྱེད་ལས་ལས་འཇིག་རྟེན་ཁམས་ཀྱི་བྱེ་བྲག་རབ་འབྲིང་ཐ་གསུམ་རྣམ་པར་
འཕེལ། ཁམས་རབ་ཀྱི་དབུས་སུ་རིན་ཆེན་སྣ་ལྔའི་རང་བཞིན་ལས་གྲུབ་པའི་རི་
ཡི་རྒྱལ་པོ་རི་རབ་བྱུང་། རི་རབ་དེའང་བང་རིམ་བཞི་ལས་གྲུབ་པ་སྟེ། གཡུའི་
རྡོ་རྗེ་ཅན་དང་། ཆུ་ལས་གྲུབ་པ་པདྨ་སྤུངས་པ་ཤེལ་འོད་ཅན། གསེར་ལས་
གྲུབ་པའི་འཁོར་ལོ་རྣམ་བརྩེགས། བྱེ་རྒྱུ་ལས་གྲུབ་པའི་རིན་ཆེན་འབར་བ་
བཅས་སོ། རི་རྒྱལ་ལྷུན་པོའི་མཐའ་བསྐོར་དུ་གནས་པའི་ཁམས་འབྲིང་བ་ལ་
གསེར་གྱི་རི་བདུན་སྟེ། རི་ཡི་རྩེ་མོ་གཉའ་ཤིང་གི་དབྱིབས་ལྟར་ཡོད་པའི་རི་བོ་
གཉའ་ཤིང་འཛིན་དང་། རི་ཡི་རྩེ་མོ་གཤོལ་མདའི་དབྱིབས་ལྟར་ཡོད་པའི་རི་
བོ་གཤོལ་མདའ་འཛིན། རི་ཡི་རྩེ་མོར་སེང་ལྡེང་གི་ནགས་ཚལ་ཡོད་པའི་རི་བོ་
སེང་ལྡེང་ཅན། རི་ཡི་རྩེ་མོ་ལྟ་ན་སྡུག་ཅིང་མཛེས་པར་ཡོད་པའི་རི་བོ་ལྟ་ན་སྡུག
རི་ཡི་རྩེ་མོ་རྟ་ཡི་རྣ་ལྟར་ཡོད་པའི་རི་བོ་རྟ་རྣ། རི་ཡི་རྩེ་མོ་གུས་འདུད་ཞུས་པ་
ལྟར་ཡོད་པའི་རི་བོ་རྣམ་འདུད། རི་ཡི་རྩེ་མོ་འཁོར་ལོའི་མུ་ཁྱུད་ལྟར་ཡོད་པའི་
རི་བོ་མུ་ཁྱུད་འཛིན་བཅས་སོ། དེ་དག་ནི་རི་རྒྱལ་ལྷུན་པོའི་མཐའ་རུ་ རིམ་
བཞིན་གནས་པ་དང་། དེའི་ནང་ནས་མཐོ་ཤོས་རི་བོ་གཉའ་ཤིང་འཛིན་གྱི་རྩེ་
མོ་རི་རྒྱལ་ལྷུན་པོའི་སྐེད་པར་སླེབས། དེ་བཞིན་རི་བོ་གཞན་ཡང་མཐོ་དམན་
རིམ་བཞིན་གནས་སོ། གསེར་རི་དེ་དག་གི་བར་དུ་གནས་པའི་རོལ་བའི་མཚོ་
བདུན་ནི། ཚྭའི་མཚོ་དང་། ཆང་གི་མཚོ། ཆུའི་མཚོ། འོ་མའི་མཚོ། ཞོའི་
མཚོ། མར་གྱི་མཚོ། སྦྲང་རྩིའི་མཚོ་བཅས་དང༌། ཡང་ན་ཤཱཀྱའི་དགེ་སློང་
པདྨ་རིག་འཛིན་གྱིས་མཛད་པའི་《ཆོས་ཀྱི་མིང་གི་རྣམ་གྲངས》ལས་“འཇའ་
ཚོན་སྙིང་པོའི་དཔལ་མགོན་ལས། རོལ་བའི་མཚོ་བདུན་ནི། བསིལ་བ་ཞིམ་པ་
ཡང་བ་དང་། འཇམ་པ་དྲི་ངད་ལྡན་པ་དང་། དྲི་མེད་དྲི་ནི་ཕུན་སུམ་ཚོགས་”
(ཤོག་༨）ཞེས་གསུངས། ཆུ་བོ་ཡན་ལག་བརྒྱད་ལྡན་གྱི་མཚོ་དང་རོལ་མཚོ་



རྣམས་དོན་དངོས་ཐོག་གཅིག་ཏུ་ཡིན་པར་གསུངས། དེ་བཞིན་རི་རྒྱལ་ལྷུན་པོ་
ནས་གསེར་རི་དང་པོ་གཉའ་ཤིང་འཛིན་བར་དུ་ནང་གི་རྒྱ་མཚོ་ཞེས་འབོད།
དེ་བཞིན་གསེར་རི་རྣམས་ཀྱི་དབར་རིམ་པར་ཆུ་བོ་ཡན་ལག་བརྒྱད་ལྡན་གྱི་མཚོ་
རྣམས་གནས་པ་སྟེ། བསིལ་བའི་མཚོ་དང༌། རོ་ཞིམ་པའི་མཚོ། ཡང་བའི་
མཚོ། འཇམ་པའི་མཚོ། དྲི་བསུང་ལྡན་པའི་མཚོ། ནད་རྣམས་ཞི་བའི་མཚོ།
དྭངས་བའི་མཚོ་བཅས་ཁྱད་དུ་འཕགས་པའི་མཚོ་བདུན་གནས་སོ། །
དེ་ནས་གླིང་བཞི་དང་གླིང་ཕྲན་བརྒྱད་ཇི་ལྟར་གནས་པའི་སྐོར་ལ། གླིང་
བཞི་གླིང་ཕྲན་བརྒྱད་ཀྱི་དབྱིབས་ནི། ཟླ་གམ་སོག་ཁ་ཟླུམ་པོ་གྲུ་བཞིའོ་ཞེས་
གསུངས་ པ་ལྟར། དེ་ ནི་ ཟླ་ གམ་ གྱི་ དབྱིབས་ དང་། སོག་ པའི་ དབྱིབས།
དབྱིབས་སྒོར་ སྒོར། དབྱིབས་གྲུ་ བཞི་ བཅས་ ཡིན་ པར་ ངེས། ཤར་ ལུས་
འཕགས་པོ་དང་། ལྷོ་འཛམ་བུ་གླིང་། ནུབ་བ་ལང་སྤྱོད། བྱང་སྒྲ་མི་སྙན་ཏེ་
གླིང་ཆེན་བཞི་དང་། ཤར་དུ་ལུས་དང་ལུས་འཕགས། ལྷོ་རུ་རྔ་ཡབ་དང་རྔ་
ཡབ་གཞན། ནུབ་ཏུ་གཡོ་ལྡན་དང་ལམ་མཆོག་འགྲོ། བྱང་དུ་སྒྲ་མི་སྙན་དང་
སྒྲ་མི་སྙན་གྱི་ཟླར་གྲགས་པ་གླིང་ཕྲན་བརྒྱད་གནས་ཞེས་གསུངས། དེ་ཡང་གླིང་
ཆེན་བཞི་ཡི་མིང་གི་ཁྱད་པར་སྟོན་པ་ནི། ཤར་ལུས་འཕགས་པོ་ནི་གླིང་ཆེན་
གཞན་ལས་ལུས་ཆེས་ཁྱད་དུ་འཕགས་པའི་ཁྱད་པར་བསྟན་པ་དང༌། ལྷོ་འཛམ་
བུ་གླིང་ཞེས་པ་ནི་སྲིད་པའི་རྒྱ་མཚོ་ཆེན་པོ་ཞིག་གི་འགྲམ་དུ་ཛམྦུ་པྲིག་ཞེས་བྱ་
བའི་ཤིང་སྡོང་འབྲས་བུ་མངར་རྫ་ཙམ་ཡོད་པ་དེ་སྨིན་ནས་ཆུར་ལྷུང་པ་ལས་
ཛམ་བུ་ཞེས་སྒྲ་བསྒྲགས་པས་གནས་དེ་ལའང་ཛམ་བུ་ཞེས་མིང་ཆགས། ནུབ་བ་
ལང་སྤྱོད་ནི་འདོད་འཇོའི་བ་ལས་ལོངས་སུ་སྤྱོད་པའི་ཁྱད་པར་བསྟན། བྱང་སྒྲ་
མི་སྙན་ཞེས་པ་ཀླུ་མ་རུངས་པའི་གནོད་འཚེས་ཉི་མ་སྤྲིན་གྱིས་འགྲིབ་ཅིང༌། པི་
ཝང་དང་རྫ་རྔ་ལ་སོགས་པ་སྒྲ་མི་སྙན་པའི་སྐད་ཀྱིས་ཁེངས་པས་སྒྲ་མི་སྙན་ཞེས་
འབོད། དེ་བཞིན་མ་ངེས་པའི་གླིང་ཕྲན་ཤིན་ཏུ་མང་བ་སྟེ། ལྷོ་འཛམ་བུ་གླིང་
ཁོ་ནར་སིངྒ་ལ་དང་། གསེར་གླིང་། ཟངས་གླིང་། ཐོ་དཀར་གླིང་། ཀམ་པོ་



ཛི་ལ་སོགས་ཡུལ་ཆེན་བཅུ་དྲུག་ཡོད་ཅེས་གསུངས། ཡང་ཤཱཀྱ་དགེ་སློང་པདྨ་
རིག་འཛིན་གྱིས་མཛད་པའི་《ཆོས་ཀྱི་མིང་གི་རྣམ་གྲངས》ལས་རི་རྒྱལ་ལྷུན་པོའི་
ཁོར་ཡུག་གི་གླིང་བདུན་ནི་“ཟླ་བའི་གླིང་དང་། འོད་དཀར་གྱི་གླིང་། ཀུ་ཤའི་
གླིང༌། མིའམ་ཅིའི་གླིང༌། ཁྲུང་ཁྲུང་གི་གླིང་། དྲག་པོའི་གླིང་། དེ་རྣམས་
ནང་གི་གླིང་དྲུག་དང་། ཕྱི་ཡི་གླིང་བཞི་གླིང་ཕྲན་དང་བདུན་ནོ”(ཤོག་༩)
ཞེས་གསུངས། གླིང་བཞི་དང་གླིང་ཕྲན་བརྒྱད་རྣམས་ཁོར་ཡུག་གི་གླིང་བདུན་
གྱི་བྱེ་བྲག་ཕྱི་ཡི་གླིང་ཁོངས་ཡིན་པར་འདོད། དེ་བཞིན་མཁའ་དབྱིངས་ཀྱི་ཉི་
ཟླ་སྐར་གསུམ་ལའང་ཉི་མར་དཔག་ཚད་ལྔ་བཅུ་རྩ་གཅིག་དང༌། ཟླ་བར་
དཔག་ཚད་ལྔ་བཅུ། སྐར་མ་ཆེ་བར་རྒྱང་གྲགས་བཅུ་གཉིས། སྐར་མ་ཆུང་
བར་རྒྱང་གྲགས་བཞིའམ་གཅིག་ཡོད། །
ཡང་《ཤེས་བྱ་ཀུན་ཁྱབ》ལས་“འཕགས་ཡུལ་དབུས་ནས་བྱང་དུ་རི་ནག་
དགུ། ། འདས་པའི་གངས་རིའི་བྱང་ན་སྤོས་ངད་ལྡང་། ། བར་དུ་མ་དྲོས་མཚོ་
ཡི་ཕྱོགས་བཞི་ནས། །ཁ་འབབ་ཆུ་བཞི་ཕྱོགས་བཞིའི་རྒྱ་མཚོར་འགྲོ་”(ཤོག་
༦)ཞེས་གསུངས། །
དེ་ནི་རྒྱ་གར་འཕགས་པའི་ཡུལ་དབུས་ནས་བྱང་གི་ཕྱོགས་སུ་རི་ནག་དགུ་
འདས་པའི་སར་གངས་རི་ཆེན་པོ་སྟེ་རི་བོ་གངས་ ཅན་ ཞེས་བྱ་བ་ཞིག་ཡོད།
གངས་རིའི་བྱང་ཕྱོགས་(ལོ་རྒྱུས་ཡིག་ཆ་འགའ་ཞིག་ཏུ་ཤར་ཕྱོགས་སུ་གནས་
ཞེས་འཁོད）ན་རི་བོ་སྤོས་ངད་ལྡན་ཞེས་ པ་ད་ལྟའང༌ རྩྭ་དྲི་ཞིམ་སྤོས་དང་
མཚུངས་བ་ཞིག་སྐྱེས་པའི་གནས་ཁྱད་པར་ཅན་ཞིག་ཡོད། བར་ན་མ་དྲོས་མཚོ་
འམ་མ་ ཕམ་གཡུ་མཚོ་གནས། གནས་འདི་ནི་རྒྱ་གར་ཆོས་ ལུགས་ པ་ དང་།
བན་བོན་གཉིས་ཀས་བླ་མཚོ་ཁྱད་པར་ཅན་ཞིག་ཏུ་བརྩིས། མཚོའི་ཁ་ཞེང་ལ་
དཔག་ཚད་ལྔ་བཅུ་ཡོད་ལ། དེ་ཡང་སྔོན་སྲིད་པ་ཆགས་པའི་དུས་ན་མེད་ཀྱང་
རྗེས་སུ་འཁོར་ལོས་བསྒྱུར་བའི་རྒྱལ་པོ་སྨྱུག་སྦམ་གྱི་དུས་ན་རྒྱལ་པོ་དེ་ཉིན་ཞིག་
སྐྱེད་མོས་ཚལ་དུ་བྱོན་པའི་ལམ་ཁར་འཁོར་བ་འཇིག་རྟེན་གྱི་སྐྱེ་རྒ་ན་འཆིའི་



སྡུག་བསྔལ་གཟིགས་ཏེ་ས་བཅུའི་བྱང་སེམས་རབ་ཏུ་སྐྱེས། ཡུལ་དེར་འཛམ་
གླིང་གི་སྐྱེ་བོ་གྲངས་ལས་འདས་པ་བསྡུས་ཏེ་ལོ་བཅུ་གཉིས་རིང་སྦྱིན་པ་རྒྱ་ཆེར་
བཏང་བས་ས་དོང་ཆེན་པོ་ཞིག་བྲུས་ནས་དེར་འབྲས་ཁུ་འཕོ་བ་ལས་ལོ་བཅུ་
གཉིས་སོང་མཚམས་ས་དོང་ཁེངས་ནས་མཚོ་ཆེན་པོ་ཞིག་ཏུ་གྱུར། དེར་འབྲས་
ཁུ་དྲོན་མོ་བླུགས་ཀྱང་མཐར་ཤིན་ཏུ་བསིལ་བར་གྱུར་བས་མཚོ་འདིའི་མིང་དུ་མ་
དྲོས་མཚོ་ཞེས་ ཐོབ་ཟེར་《གངས་རིན་པོ་ཆེའི་དཀར་ཆག》སོགས་ལ་ཞིབ་ ཏུ་
གསལ། དེ་བཞིན་མ་ཕམ་གཡུ་མཚོ་ཞེས་པ་ནི་མཚོ་འདི་ཉིད་ཆུ་བོ་ཡན་ལག་
བརྒྱད་ལྡན་གྱི་ཁྱད་འཕགས་ལས་མ་ ཕམ་པས་མ་ཕམ་ཞེས་དང་གཡུ་མཚོ་ནི་
དྭངས་ར་གཡུ་མཚོ་ལྟར་མཚོ་ཡི་ཁ་དོག་ལས་མིང་ཐོབ་པ་ནི་བློ་ལྡན་སྐྱེ་བོ་ཀུན་
གྱིས་གསལ་པོར་རྟོགས་ ཐུབ། གནས་ མཆོག་འདིའི་ ཤར་ཕྱོགས་ན་བྲག་རྟ་
མཆོག་འདྲ་བ་ཞིག་གི་ཁ་ནས་བཻཌཱུརྱ་སྔོན་པོ་འདྲེན་ཅིང་འབབ། ལྷོ་ངོས་རྨ་
བྱའི་ཁ་ནས་གསེར་གྱི་བྱེ་མ་འདྲེན་ཅིང་འབབ། ནུབ་ངོས་གླང་ཆེན་གྱི་ཁ་ནས་
དངུལ་གྱི་བྱེ་མ་འདྲེན་ཅིང་འབབ། བྱང་ཕྱོགས་སེང་གེའི་ཁ་ནས་རྡོ་རྗེའི་བྱེ་མ་
འདྲེན་ཅིང་འབབ་པ་བཅས་ཆུ་བོ་ཆེན་པོ་བཞི་གནས་ཞེས་དང་། ཡང་《ཤེས་བྱ་
ཀུན་ཁྱབ》ཏུ་“དེའི་ཕྱོགས་བཞི་ནས་ཁ་འབབ་ཀྱི་ཆུ་བཞིར་གྲགས་པ་ཤར་ཕྱོགས་
ན་བྲག་གླང་པོ་ཆེའི་གདོང་འདྲ་བ་ནས་ཆུ་ཀླུང་གང་གཱ་དངུལ་གྱི་བྱེ་མ་འདྲེན་
ཅིང་འབབ། ལྷོ་ཕྱོགས་ན་བྲག་ཁྱུང་མཆོག་གི་གདོང་འདྲ་བ་ནས་ཆུ་ཀླུང་སིནྡྷ་
བཻཌཱུརྱའི་བྱེ་མ་འདྲེན་ཅིང་འབབ། ནུབ་ཕྱོགས་ན་བྲག་རྟའི་གདོང་འདྲ་བ་ནས་
ཆུ་ཀླུང་པགླུ་ཤེལ་གྱི་བྱེ་མ་འདྲེན་ཅིང་འབབ་པ། བྱང་ཕྱོགས་ན་བྲག་སེང་གེའི་
གདོང་འདྲ་བ་ནས་ཆུ་ཀླུང་སི་ཏཱ་གསེར་གྱི་བྱེ་མ་འདྲེན་ཅིང་འབབ་(ཤོག་༡༨༧
- ༡༨༨)ཅེས་འཁོད། དེ་བཞིན་གནས་དེའི་མཐའ་བསྐོར་དུ་ཆུ་ཀླུང་དང་ཆུ་
ཕྲན་གྲངས་ལས་འདས་པས་བསྐོར་ཞིང་ངོ་མཚར་ཁྱད་དུ་འཕགས་པ་དེ་ལྷོ་
འཛམ་བུ་གླིང་གི་ལྟེ་གནས་ཡིན་པར་མངོན། །
དེ་ནས་ནང་བཅུད་ཀྱི་འཇིག་རྟེན་ཆགས་ཚུལ་སྐོར་ལ་དཔའ་བོ་གཙུག་
14



ལག་ཕྲེང་བས་མཛད་པའི་《ཆོས་འབྱུང་མཁས་པའི་དགའ་སྟོན》ནང་”དེ་ནས་
མི་ཡི་འགྲོ་བ་བྱུང་ཚུལ་ནི། ། ཐུགས་རྗེའི་དབང་ཕྱུག་སྤྱན་རས་གཟིགས་དབང་
དེས། །བོད་ཡུལ་ཡི་དྭགས་དུད་འགྲོའི་འགྲོ་བ་ཀུན། ། མི་ལུས་ཐོབ་ཏུ་རུང་
བའི་དུས་གཟིགས་ནས། །པོ་ཊ་ལ་ཡི་རི་ལ་གནས་པ་ཡི། ། སྤྲེའུ་ཞིག་སྤྲུལ་
ཡོངས་རྫོགས་དགེ་བསྙེན་བྱེད། ། ཏིང་འཛིན་རྫུ་འཕྲུལ་ལྡན་པར་བྱིན་བརླབས་
ནས། ། ཁ་བ་ཅན་གྱི་ཡུལ་དུ་སྒོམ་དུ་བཏང་། ། དེ་ཡིས་བྲག་རི་རོག་པོ་གཅིག་
ཏུ་བསྒོམས། །བྱམས་དང་སྙིང་རྗེ་བྱང་ཆུབ་སེམས་སྐྱེད་སྦྱངས། ། སྟོང་པ་
ཉིད་ལ་མོས་པས་སྦྱོང་པའི་ཚེ། ། ལྷ་མོ་སྒྲོལ་མས་སྤྲུལ་པ་བྱས་པ་ཡི། ། བྲག་
སྲིན་མོ་གཅིག་འདིར་འོངས་ཆགས་པའི་བརྡ། ། ཉིན་ཞག་འགའ་བྱས་སྤྲེའུའི་
སེམས་མ་གཡོས། ། ཕྱི་ནས་མི་མོ་མཛེས་མར་ལུས་བསྒྱུར་ནས། ། བདག་གི་
ཁྱིམ་ཐབ་མཛོད་ ཅེས་ གསོལ་ བ་ བཏབ། ། སྤྲེའུས་ ང་ནི་འཕགས་ པའི་དགེ་
བསྙེན་ཡིན། ། དེ་ལྟར་མི་རུང་སོང་ཞིག་ཅེས་སྨྲས་པས། ། ཐ་མར་སྙིང་རྗེས་དུ་
ཞིང་སྨྲེ་ངག་འདོན། ། བདག་ནི་ལས་ཀྱིས་སྲིན་མོའི་རིགས་སུ་སྐྱེས། ། ཁྱོད་ལ་
ཆགས་ཤིང་ཞེན་པས་གསོལ་བ་འདེབས། ། ཁྱོད་ཀྱིས་བདག་གི་ཁྱིམ་ཐབ་མི་
བྱེད་ན། ། ཐ་མར་སྲིན་པོ་གཅིག་དང་འགྲོགས་ནས་ནི། ། ཉིན་ཞག་རེ་ལའང་
སྲོག་ཆགས་ཁྲི་ཕྲག་གསོད། ། སྲིན་པོའི་ཕྲུ་གུ་འཕེལ་བ་གང་གྱུར་ཏེ། ། ཁ་བ་
ཅན་འདི་སྲིན་པོའི་གླིང་དུ་འགྱུར། ། འཛམ་གླིང་སྐྱེ་བོ་མ་ལུས་ཟ་བར་བྱེད། །
དེ་བས་བདག་ལ་དགོངས་མཛོད་ཟེར་ཞིང་ངུས། ། སྤྲེའུ་སྙིང་རྗེས་བརླན་གྱུར་
ཅི་བྱ་སྙམ། ། སྐད་ཅིག་ཙམ་གྱིས་པོ་ཊ་ལ་རུ་སོང་། ། བདག་གིས་དགེ་བསྙེན་
སྡོམ་པ་སྲོག་བཞིན་བསྲུངས། ། བདུད་རིས་ སྲིན་ མོས་ བདག་ལ་འདི་ལྟར་
གཅེས། །དེ་ལས་ཐབས་གང་གིས་ནི་སྲུང་བར་བགྱིད། །བྱམས་མགོན་ཐུགས་
རྗེ་ཅན་གྱིས་གཟིགས་ སུ་ གསོལ། ། འཕགས་ པའི་ཞལ་ནས་དེ་ཡི་ཁྱིམ་ ཐབ་
གྱིས། ། ཁྱོད་ཀྱིས་གཞན་དོན་རླབས་ཆེན་འགྱུར་རོ་གསུངས། །”(ཤོག་༡ ༥༢
- ༡༥༣）ཞེས་འཁོད། མིའི་རིགས་འབྱུང་ཚུལ་ སྐོར་ལ་རྒྱལ་ཁབ་དང་མི་
ir
io
ir



རིགས་ཁག་སོ་སོའི་བཤད་ཚུལ་མང་ཞིང་། བོད་ཀྱི་ལོ་རྒྱུས་ཡིག་རིགས་མང་
པོར་ཁ་བ་ཅན་གྱི་མི་རྣམས་ཕ་སྤྲེལ་རྒན་དང་མ་བྲག་སྲིན་གཉིས་འདུས་པ་ལས་
བྱུང་བའི་སྐོར་གསལ་བར་བཀོད་ཡོད། དེ་ནི་དངོས་གཙོའི་ལྟ་བ་དང་ཡོངས་སུ་
མཐུན་པ་ཞིག་རེད། འོན་ཀྱང་སངས་རྒྱས་ཆོས་ལུགས་བོད་དུ་དར་ཁྱབ་སོང་
རྗེས་གོང་དུ་བཀོད་པ་ལྟར། ཕ་སྤྲེལ་རྒན་ནི་སྤྱན་རས་གཟིགས་ཀྱི་རྣམ་སྤྲུལ་
ཡིན་ཟེར་བ་དང་། མ་བྲག་སྲིན་ཡང་རྗེ་བཙུན་སྒྲོལ་མའི་སྤྲུལ་པ་ཡིན་ལུགས་
མང་དུ་བཀོད་དེ་ཚན་རིག་དང་མཐུན་པའི་ལོ་རྒྱུས་ཀྱི་དོན་དངོས་འདི་ལ་རྨོངས་
དད་ཀྱི་དར་ཚོན་གྱིས་བཅིངས་ཏེ་ལྷ་སྒྲུང་ལྟ་བུར་གྱུར། །
ཕ་སྤྲེལ་རྒན་དང་མ་བྲག་སྲིན་འདུས་པ་ལས་རིགས་དྲུག་ནས་འཕོས་པ་
སྤྲེའུ་དྲུག་བྱུང་ཟེར། 《ཤེས་བྱ་ཀུན་ཁྱབ》ལས་“དམྱལ་བ་ཡི་དྭགས་གནས་ནི་ས་
ཡི་འོག ། དུད་འགྲོ་བྱིངས་གནས་རྒྱ་མཚོ་ཆེན་པོ་སྟེ། ། ལྷ་མིན་རི་རབ་ཁོང་
གསེང་ཆུ་མཚམས་མན། །”(ཤོག་ ༡༨༦- ༡༨༧）ཞེས་གསུངས། དེ་ནི་
མིའི་རིགས་ ཕུད་ པའི་ རིགས་ དྲུག་ སེམས་ ཅན་གཞན་རྣམས་ཀྱི་གནས་ཡུལ་
གསལ་པོར་བསྟན། སངས་རྒྱས་ཆོས་ལུགས་པའི་ལྟ་བར་གཞིགས་ན་དམྱལ་བ་
ནི་ས་འོག་ཏུ་གནས་པ་དང་། དེའང་དམྱལ་ཁམས་བཅོ་བརྒྱུད་ལ་དབྱེ་བ་སྟེ།
ཚ་དམྱལ་བརྒྱད་དང་གྲང་དམྱལ་བརྒྱད། ཉི་ཚེ་བ་དང་ཉེ་འཁོར་བ་བཅས་
སོ། ། ཚ་དམྱལ་བརྒྱད་ནི། མང་སོས་ཐིག་ནག་བསྡུས་འཇོམས་དང་། ། ངུ་
འབོད་ཅན་དང་ངུ་འབོད་ཆེ། ། ཚ་བ་རབ་ཚ་མནར་མེད་བརྒྱད། ། གྲང་
དམྱལ་བརྒྱད་ནི། ཆུ་བུར་ཅན་དང་ཆུ་བུར་རྡོལ། ། སོ་ཐམ་ཨ་ཆུ་ཀྱི་ཧུད་
དང་། ། ཨུཏྤལ་པད་མ་ལྟར་གས་པ། ། པད་མ་ཆེན་པོ་གས་དང་བརྒྱད། །ཉི་
ཚེ་བ་དང་ཉེ་འཁོར་བ། ། དེ་དག་དམྱལ་ཁམས་བཅོ་བརྒྱད་དོ། ཞེས་དམྱལ་
བའི་ནང་གསེས་ཡན་ལག་རྣམས་གསལ་བར་བསྟན། ། །
དེ་བཞིན་ཡི་དྭགས་ཀྱི་གནས་ཀྱང་ས་འོག་དཔག་ཚད་བརྒྱད་ཁྲིའི་སར་
16



ཡོད་ཅེས་གསུངས་པ་དང༌། ཡི་དྭགས་ལའང་ཕྱི་སྒྲིབ་ཅན་དང་ནང་སྒྲིབ་ཅན།
ཟས་སྐོམ་གཉིས་ཀའི་སྒྲིབ་པ་ཅན། མེ་ལྕེའི་འཁོར་ལོ་ལ་སོགས་པ་རིགས་མང་
དུ་དབྱེ་ཞིང་། དེ་དག་ལའང་ཐུན་མོང་མ་ཡིན་པའི་བཀྲེས་སྐོམ་གྱི་སྡུག་བསྔལ་
དང་། ཚ་གྲང་གི་སྡུག་བསྔལ། འཇིགས་སྐྲག་གི་སྡུག་བསྔལ་སོགས་སྡུག་བསྔལ་
གྱི་རྒྱ་མཚོར་ལྷུངས་ཏེ་བཟོད་པར་དཀའ་བའི་གནས་སུ་གྱུར། །
རིགས་དྲུག་གི་བྱེ་བྲག་དུད་འགྲོ་ནི་གཟུགས་པོ་དུད་དུ་འགྲོ་བའམ་ཐད་ཀ་
དང་། འཁྱོག་པོར་འགྲོ་བའི་སྲོག་ཆགས་སྤྱི་མིང་ཡིན་ལ་མང་ཆེ་བ་རྒྱ་མཚོར་
གནས་ཞེས་གསུངས། །
ལྷ་མ་ཡིན་ནི་ལྷ་མིན་ཏེ་བདུད་བརྩིའི་བཅུད་དང་མི་ལྡན་པའམ་ཡང་ན་སུ་
ར་ལྷ་སྟེ་དམན་པའི་དོན་ཡིན་ཞེས་གསུངས། དེ་རྣམས་ནི་འོད་ལྡན་དང༌།
སྐར་ཕྲེང་། ཟབ་པ། གསེར་ལྡན་ཏེ་ལྷ་མ་ཡིན་གྱི་གྲོང་ཁྱེར་ཆེན་པོ་བཞི་སོགས་
ལ་གནས། །
《ཤེས་བྱ་ཀུན་ཁྱབ》ལས་ “ རྒྱལ་ཆེན་རིགས་ བཞི་ ལྷུན་པོའི་བང་རིམ་
གཙོ། ། ཡན་ལག་ཁ་འཐོར་གནས་ལ་ངེས་པ་མེད། །”(ཤོག་ ༡༨༨)ཅེས་
གསུངས། དེ་ཡང་འདོད་ལྷ་རིགས་དྲུག་གི་བྱེ་བྲག་རྒྱལ་ཆེན་རིགས་བཞི་ནི་རི་
རྒྱལ་ལྷུན་པོའི་བང་རིམ་གཙོ་བོར་གནས། དེ་མིན་འཁོར་གྱི་ལྷ་རྣམས་ཕལ་ཆེར་
གནས་ངེས་པ་མེད་པར་མི་ཡུལ་གྱི་གཙུག་ལག་ཁང་དང་། རི་བྲག་ལྗོན་ཤིང་
སོགས་ལ་གནས་སམ་རྟེན་དུ་འགྱུར། ཡང་《ཤེས་བྱ་ཀུན་ཁྱབ》ལས་“ རི་རབ་
ལྷུན་པོའི་སྟེང་ན་སུམ་ཅུ་རྩ་གསུམ་དུ་ གྲགས་ པ་ ལྷ་རྣམས་ཀྱི་གནས་ཡོད་དེ།
དེའང་སུམ་ཅུ་རྩ་གསུམ་དུ་གྲགས་པ་ནི། ནོར་ལྷ་བརྒྱད་དང༌། ཐ་སྐར་གྱི་བུ་
གཉིས། དྲག་པོ་བཅུ་གཅིག ཉི་མ་བཅུ་གཉིས་སུ་བགྲང་བ་ལྟར་ལས། ཉི་མ་
བཅུ་གཉིས་ཀྱི་གྲངས་དབང་པོ་ནི། འདི་དག་གི་གཙོ་བོ་རྒྱལ་ཆེན་ཉིད་དང་།
གཞན་སོ་གཉིས་ལ་ནི་ཉེ་དབང་ཞེས་གྲགས་སོ”(ཤོག་ ༡༨༨ - ༡༨༩)ཞེས་
གསུངས། ལྷ་གནས་སུམ་ཅུ་རྩ་གསུམ་གྱི་རྣམ་གྲངས་ཞིབ་པར་བཀོད་ན་འདི་
17



ལྟར། ཆོས་བཟང་མཐོ་བ་རི་རྩེ་ལེགས་མཐོང་གནས། ། ཕྱོགས་གཅིག་ཤིང་
གསེབ་ཤིང་རྟ་སྣ་ཚོགས་གནས། ། དགའ་བྱེད་རྣམ་མཛེས་ཡོངས་འདུར་གནས་
པ་དང་། ། འདྲེས་པའི་འགྲམ་དང་ཚང་ཚིང་འགྲུམ་ན་གནས། །ནོར་བུའི་
སྙིང་པོར་གནས་དང་ཀུན་གསལ་སྤྱོད། ། གསེར་ཕུག་ཁང་དང་ཕྲེང་བའི་གྲིབ་
མ་དང་། །མཐོ་དམར་རྒྱུ་དང་བཀྲ་བ་སྣ་ཚོགས་ཀྱིས། ། སྦྱོར་བར་འཇུག་དང་
ཞིབ་ཏུ་སྤྱོད་པ་དང་། ། ཀླུ་སྒྲུར་ཆགས་དང་གཟི་བརྗིད་འབར་བ་དང་། ། ཟླ་
བའི་གནས་ལྟར་ཉ་དང་ཤིང་སཱ་ལ། ། ཟུང་དང་མིག་ཕྱེར་འགྲོ་དང་བཙུམས་
འགྲོས་དང་། ། ལུས་མདོག་བཟང་ཚེ་ནོར་བུ་འཕྱུང་བ་དང་། ། རིས་མཐུན་
འཁོར་གནས་མཐོ་བར་སྤྱོད་པ་དང་། ། གཟི་མཆོག་གཟི་བྲེང་མ་དྲོས་པ་དག་
གོ། ། སུམ་ཅུ་རྩ་གསུམ་ལྷ་ཡི་རྣམ་གྲངས་སོ། །ཟེར་བ་སོགས་ལྷ་རྣམས་ཀྱི་རྣམ་
གྲངས་ དང༌ ཁྱད་ པར་ དེ་ དག་ གི་ གནས་ བབས་ བཅས་ ཀྱི་ སྐོར་ མང་ དུ་
གསུངས། །
མདོར་ན། སངས་ རྒྱས་ ཆོས་ལུགས་ པའི་ སྣོད་བཅུད་ཀྱི་འཇིག་རྟེན་
ཆགས་ཚུལ་སྐོར་འཛིན་པའི་ལྟ་བ་ནི་ཧ་ཅང་རྙོག་འཛིང་ཆེ་ཞིང་། དེ་ཡང་ཕྱི་
སྣོད་ཀྱི་འཇིག་རྟེན་ཆགས་ཚུལ་སྐོར་གྱི་རྩ་བའི་ལྟ་བ་ནི་གདོད་མའི་དངོས་གཙོ་
སྨྲ་བའི་ལྟ་བ་སྟེ། སྣོད་ཀྱི་འཇིག་རྟེན་ནི་འབྱུང་བ་བཞི་ཡི་བྱེད་ལས་ལས་གྲུབ་པ་
ཞིག་ཡིན་པར་ངོས་འཛིན། འོན་ཀྱང་། ནང་བཅུད་ཀྱི་འཇིག་རྟེན་ཆགས་ཚུལ་
སྐོར་ལ་རིགས་དྲུག་གི་སེམས་ཅན་ཞེས་ནང་གསེས་དབྱེ་བ་མང་དུ་ཕྱེ་ནས་དེ་
དག་གི་ཆགས་ཚུལ་དང༌། ཁྱད་པར། གནས་ལུགས་སོགས་ཀྱི་ཐད་སེམས་གཙོ་
སྨྲ་བའི་ལྟ་བ་བཟུང་སྟེ་འགྲེལ་བཤད་མང་དུ་གནང་ནས་ལྷ་སྒྲུང་ལྟ་བུར་གྱུར་
བས་ནང་བཅུད་ཀྱི་འཇིག་རྟེན་དེ་མི་རྣམས་ཀྱིས་རྟོགས་དཀའ་བའི་གནས་སུ་
གྱུར་བ་བཅས་སོ།། །།
18



ལེའུ་གཉིས་པ། བསྐལ་པ་ཡ་ཐོག་གི་སྤྱི་ཚོགས་
དང་དེའི་རིག་གནས་སྐོར། །
འདིར་བརྗོད་པའི་བསྐལ་ པ་ ཡ་ ཐོག་ གི་སྤྱི་ཚོགས་ཞེས་པ་ནི་སྤྲེལ་ཕྲུག་
རྣམས་རིམ་བཞིན་མིར་འགྱུར་བའི་དུས་མཚམས་དང༌། དབང་མཛད་བཅུ་
གཉིས་ཀྱི་དུས་སྐབས། རྒྱལ་ཕྲན་སིལ་མ་བཅུ་གཉིས་སོགས་ཀྱི་དུས་མཚམས་
ཧྲིལ་པོར་གོ་དགོས་ཤིང༌། མིའི་རིགས་འཕེལ་རྒྱས་འགྲོ་བའི་ལོ་རྒྱུས་དུས་རབས་
འདི་ནི་ཧ་ཅང་རིང་བ་དང་། ཆེས་གལ་འགངས་ཆེ་བའི་དུས་མཚམས་ཤིག་
ཡིན། །
དང་པོ། སྤྲེལ་ཕྲུག་གམ་སྤྲ་མི་རྣམས་རིམ་བཞིན་མིར་
འགྱུར་བའི་དུས་སྐབས་སྐོར། །
དེ་ཡང་ལེ་ཚན་གོང་མར་བོད་གངས་ཅན་གྱི་ཡུལ་དུ་འགྲོ་བ་མིའི་རིགས་ཇི་
ལྟར་འཕེལ་བའི་སྐོར་ལ། བན་བོན་གཉིས་ཀྱི་ཐུན་མོང་མ་ཡིན་པའི་ལྟ་བ་སྟེ།
སྒོང་སྐྱེས་ཀྱི་ལྟ་བ་དང༌། སྤྲེལ་རྒྱུད་ཀྱི་ལྟ་བ་རགས་ཙམ་བཀོད་ཡོད་ཅིང་། སྤྱི་
ཚོགས་ཉིན་བཞིན་གོང་དུ་འཕེལ་བ་དང་སྦྲགས་མི་རྣམས་ཀྱིས་སྤྲེལ་རྒྱུད་རྣམས་
རིམ་བཞིན་མིར་འགྱུར་ཚུལ་སྐོར་ལ་སྔར་བས་ངོས་འཛིན་གསལ་དུ་སོང་བ་དང༌།
སྔོན་བྱོན་མཁས་པ་མང་པོས་བརྩམས་པའི་བོད་ཀྱི་ལོ་རྒྱུས་དེབ་ཐེར་ཁག་ནང་
དེའི་སྐོར་བཀོད་པ་འདི་ལྟར། 《ཆོས་འབྱུང་མཁས་པའི་དགའ་སྟོན》ལས་“ལོ་
ཏོག་ཟོས་པས་དེ་ཀུན་མི་ཉིད་གྱུར། ། མ་རྨོས་འབྲུ་ཟ་གོས་སུ་ཤིང་ལོ་གྱོན། །
19



ནགས་ན་རི་དྭགས་ལྟ་བུར་གནས་པ་ཡི། །ཀློ་དང་མོན་ལྟར་སྤྱོད་པས་བོད་ཡུལ་
གང་། །”(ཤོག་༡༥༥)ཞེས་གསུངས། ད་ཡོད་བོད་ཀྱི་ལོ་རྒྱུས་དེབ་ཐེར་ཚད་
ལྡན་ཁག་ལ་བཀོད་པར་གཞིགས་ན། ཡེ་སྲིད་ཀྱི་དུས་ན་བོད་ཁ་བ་ཅན་གྱི་ཡུལ་
དེ་མཐའ་ཡས་རྒྱ་མཚོ་ཆེན་པོ་ཞིག་ཡིན་པ་དང་། དེ་ནས་རྒྱ་མཚོ་རིམ་བཞིན་
སྐམ་སར་གྱུར་ཏེ་བོད་ཀྱི་ས་གཞི་གསལ་བར་མངོན། རྩྭ་ཆུ་འཛོམས་ལ་རྩི་ཤིང་
ལོ་ཏོག་རྒྱས། ནགས་ཚལ་རིམ་བཞིན་རྒྱ་ཆེར་ཕྱིན། སྤྲེལ་ཕྲུག་གམ་གནའ་བོའི་
སྤྲ་མི་རྣམས་ཀྱི་འཚོ་བའི་ཁོར་ཡུག་ཉིན་བཞིན་ཇེ་བཟང་དུ་སོང་སྟེ་ཟས་སུ་མ་
རྨོས་ལོ་ཏོག་དང་། ཀྲེ་ཏ། རྩི་ཤིང་གི་འབྲས་བུ་ཟ་བ། ལུས་སུ་ཤིང་ལོ་གྱོན་པ།
བྲག་ན་གཅན་གཟན་རི་དྭགས་དང་འདྲ་བར་བསྡད་དེ་ཀླ་ཀློའི་སྤྱོད་ཚུལ་འཛིན་
ཞིང་ཡ་ང་བའི་གནས་སུ་ལྷུངས། ད་ལྟའང་རྩེད་ཐང་གོང་བུ་རི་ལ་སྤྲ་མི་རྣམས་
བསྡད་མྱོང་བའི་བྲག་ཕུག་དངོས་སུ་མཇལ་རྒྱུ་ཡོད། །
དེང་སྐབས་ ས་གཤིས་རིག་པ་མཁས་ཅན་མང་ པོས་བོད་ས་མཐོའི་ས་
གཤིས་ལ་བརྟག་ཞིབ་བྱེད་སྐབས་མི་ལོ་ཁྲི་སྟོང་ཕྲག་གཉིས་ལྷག་ཙམ་གྱི་སྔ་རོལ་
དུ་བོད་གངས་ཅན་གྱི་ཡུལ་དེ་རྒྱ་མཚོ་ཆེན་པོ་ཞིག་ཡིན་པ་དང་། དེ་ནས་རིམ་
བཞིན་སྐམ་སར་གྱུར་ཏེ་གཅན་གཟན་རི་དྭགས་དང་འདབ་ཆགས་སྣ་ཚོགས་
འཚོ་བ་སྐྱེལ་སའི་ཡུལ་ཞིག་ཏུ་གྱུར་བའི་དཔང་རྟགས་གསལ་པོ་གནང་ཡོད། །
ད་ལྟ་འཛམ་གླིང་ཐོག་མིའི་རིགས་ཇི་ལྟར་འཕེལ་བའི་སྐོར་ལ་མཁས་པ་
རྣམས་ཀྱི་གཟིགས་ཚུལ་འདྲ་མིན་གསུངས་པ་ལས་མཐའ་བསྡོམས་དེ་ཡིན་ཞེས་
གཏན་འཁེལ་བ་བྱུང་མེད། འོན་ཀྱང་གནའ་བོའི་སྤྲ་མི་ནས་མིར་འགྱུར་བའི་
བརྒྱུད་རིམ་ནི་ཧ་ཅང་ཡུན་རིང་བ་ཞིག་ཡིན་པས་མཁས་པ་ལ་ལས་ཉུང་ཤོས་
ལའང་མི་ལོ་ཁྲི་ཆིག་སྟོང་བཞི་བརྒྱ་ཙམ་གྱི་གོང་དུ་ཡིན་ཞེས་གསུངས་པ་དང་།
ཡང་མཁས་པ་འགའ་ཞིག་གིས་མི་ལོ་ཁྲི་ཉིས་སྟོང་ཙམ་གྱི་སྔོན་དུ་ཡིན་ཞེས་
གསུངས། སྤྱིའི་ཆ་ནས་བཤད་ན་མིའི་རིགས་དར་ནས་ད་བར་ཉུང་ཐར་ཡང་མི་
ལོ་ཁྲི་སུམ་བརྒྱ་སོང་བ་ནི་མི་མང་ཆེ་བས་ཁས་ལེན་གྱི་ཡོད། གནའ་བོའི་སྤུ་མི་



རྣམས་ཇི་ལྟར་བྱས་ཏེ་མིར་འགྱུར་བའི་སྐོར་ལ་ཨེན་ཀེ་སི་མཆོག་གིས་ “ མིའི་
རིགས་ཀྱི་འཕེལ་རིམ་དུས་སྐབས་གསུམ་སྟེ། ཤིང་ནགས་ཀྱི་གསེབ་ཏུ་གནས་
པའི་སྤྲ་མི་དང༌། མིར་འགྱུར་བཞིན་པའི་མི། ཡོངས་སུ་མིར་གྱུར་བའི་མི་
བཅས་ཡིན” ཞེས་གསུངས། ནགས་ན་གནས་པའི་ སྤྲ་མི་ཞེས་ པ་ནི་ནགས་
གསེབ་དང་ཤིང་གི་རྩེར་འཚོ་བ་སྐྱེལ་བཞིན་པའི་གནའ་བོའི་སྤྲ་མི་རྣམས་ལ་ཟེར་
བ་དང༌། མིར་འགྱུར་བཞིན་པའི་མི་ནི་གནའ་བོའི་སྤྲ་མི་ནས་མིར་འགྱུར་བའི་
དུས་མཚམས་ཀྱི་གནའ་མི་རྣམས་ལ་ཟེར། དེ་དག་གིས་རང་འབྱུང་གི་རྡོ་དང་
དབྱུག་པ་སོགས་བེད་སྤྱོད་གཏོང་ཤེས་པ་ཙམ་ལས་ལག་ཆ་དངོས་སུ་བཟོ་མི་ཐུབ།
ཡོངས་སུ་མིར་གྱུར་བའི་མི་ཞེས་པ་ནི་གནའ་མིའི་རང་རྟགས་ཡོངས་སུ་མེད་པར་
གྱུར་ནས་ལག་གཉིས་བསྒུལ་ཏེ་ལག་ཆ་བཟོ་བ་ཙམ་མ་ཟད། ཞིང་འབྲོག་ལས་
ཀྱི་ཐོན་སྐྱེད་ཀྱང་བྱེད་ཤེས་པའི་མི་གསར་ལ་ཟེར། དེ་བཞིན་སྤྲ་མི་ནས་མི་
གསར་དུ་འཕེལ་རྒྱས་འགྲོ་བའི་བརྒྱུད་རིམ་ནང་ངལ་རྩོལ་གྱིས་ཐག་གཅོད་རང་
བཞིན་ལྡན་པའི་ནུས་པ་ཐོན་ཡོད་ཅེས་པའི་ཚན་རིག་གི་གཞུང་ལུགས་དེ་ད་ལྟ་
མི་མང་ཆེ་བས་ཁས་ལེན་གྱི་ཡོད། ། ་་
ཕྱིས་མཁས་པ་མང་པོས་མིའི་རིགས་འཕེལ་རྒྱས་འགྲོ་བའི་ཚན་རིག་གི་
གཞུང་ལུགས་དེར་གསལ་བཤད་མང་དུ་གནང༌སྟེ་ སྔར་བས་ཁ་གསལ་གྱིས་
བཀོད་པ་འདི་ལྟར། མིའི་རིགས་དར་འཕེལ་འགྲོ་བར་དུས་རིམ་གསུམ་བརྒྱུད་
དགོས་པ་སྟེ། སྤུ་མི་དང་། གནའ་མི། མི་གསར་བཅས་ཀྱི་འཕེལ་རྒྱས་དུས་
རིམ་དེ་ཡིན། ༡. སྤུ་མི་ཟེར་བའི་རྩ་བའི་རྒྱུ་མཚན་ནི། གཟུགས་དབྱིབས་སྤྲ་
དང་འདྲ་ལ་མི་དང་ཡང་འདྲ་པོ་ཡོད་པ་ཞིག་རེད། དཔེར་ན་རང་རྒྱལ་གྱི་པེ་
ཅིང་གི་མི་ཟེར་བ། ཧྲན་ཤི་མན་ཐན་གྱི་མི་ཟེར་བ། ཧིན་རྡུ་ཉི་ཞི་ཡའི་ཀོའོ་ཝ་
སྒྲེ་ལིས་ཀྱི་མི་ཟེར་བ་སོགས་ནི་དུས་རབས་འདིའི་སྐབས་ཀྱི་དཔེ་མཚོན་རང་
བཞིན་ལྡན་པའི་སྤྲ་མི་ཞིག་རེད། སྤྲ་མི་ནི་སྤྱིའི་ཆ་ནས་བཤད་ན་ད་ནས་མི་ལོ་ཁྲི་
ལྔ་བཅུ་དྲུག་ཅུ་ཙམ་གྱི་སྔོན་དུ་བྱུང་བ་ཞིག་ཡིན། ༢. གནའ་མི་ཞེས་པ་ནི་



의
གདོད་མའི་སྤྲ་མིའི་རང་རྟགས་ཉུང་བ་དང༌། ལག་གཉིས་བདེ་ཞིང་རྡོ་ཡི་ལག་
ཆ་དང་དབྱུག་པ་ཟུང་འབྲེལ་གྱིས་བེད་སྤྱོད་ཐུབ་པ་མ་ཟད། རི་དྭགས་བརྔོན་
པའི་མདུང་དང་མདའ་སོགས་གསར་དུ་བཏོད། ་ ད་ནས་མི་ལོ་ཁྲི་ཚོ་ཉི་ཤུ་ཙམ་
གྱི་སྔོན་ཏེ་རྡོ་ཆས་རྙིང་མའི་དུས་རབས་བར་མའི་སྐབས་ཡིན་ལ་རང་རྒྱལ་གྱི་
ཀོང་ཏུང་གི་ཆ་་པའི་མི་དང༌། ཧུའུ་པེ་དྲང་ཡང་གི་མི། འཇར་མན་གྱི་སྣེ་ཨན་
རྟེ་ཐཱའི་མི་བཅས་ནི་དུས་རབས་དེའི་སྐབས་ཀྱི་མི་རེད། ༣.མི་གསར་ཞེས་པ་ནི་
ད་ནས་བརྩིས་པའི་མི་ལོ་ཁྲི་བཞིའི་སྔོན་དུ་བྱུང་བ་ཞིག་རེད། མི་གསར་ཞེས་
འབོད་དགོས་པའི་རྩ་བའི་རྒྱུ་མཚན་ནི། གཟུགས་དབྱིབས་ཚད་མཐོའི་འཕེལ་
རྒྱས་ཕྱིན་ཏེ་གནའ་བོའི་སྤྲ་མིའི་རང་རྟགས་རྩ་བའི་ཆ་ནས་མེད་པར་གྱུར་ཟིན་
ཐོག་ད་ལྟའི་མི་དང་གཟུགས་དབྱིབས་ཧ་ལམ་འདྲ་པོ་ཡོད་ཅིང་། དུས་དེར་
མདའ་གཞུ་དང་རྫ་ཆས་སོགས་གསར་དུ་བཏོད་པ་དང༌། གནའ་དུས་ཀྱི་ཁང་
པ་རྒྱག་ཐུབ་པ། ཐོན་སྐྱེད་གོང་དུ་འཕེལ་ནས་ཞིང་འབྲོག་ལས་ཐད་ཐོག་མའི་
ལས་བགོས་དབྱེ་བ། གདོད་མའི་སྒྱུ་རྩལ་རིག་གནས་དར་འགོ་ཚུགས་པ་སོགས་
ཏེ། ཉེ་རབས་ས་འོག་ནས་ཐོན་པའི་ཀོང་ཤིའི་ལུའུ་ཅང་གི་མི་དང་། སི་ཁྲོན་ཙེ་
ཡཱང་གི་མི། ཧྥ་རན་སིའི་ཁཱ་ལའོ་རྨ་ནུང་གི་མི་སོགས་དུས་རབས་དེའི་སྐབས་ཀྱི་
མི་ཡི་དཔེ་མཚོན་ལྟ་བུ་ཞིག་རེད། །
གོང་དུ་བཀོད་པའི་ཨེན་ཀེ་སི་མཆོག་གི་སློབ་སྟོན་དང་། འཛམ་གླིང་ཐོག་
གི་མིའི་རིགས་འཕེལ་རྒྱས་འགྲོ་བའི་དུས་རིམ་ལ་གཞིགས་ན་སྐབས་དེར་བོད་ས་
མཐོའི་ཐོག་གི་འགྲོ་བ་མིའི་རིགས་འཕེལ་རྒྱས་འགྲོ་བའི་དུས་མཚམས་ནི་“ལོ་
ཏོག་ཟོས་པས་དེ་ཀུན་མི་ཉིད་འགྱུར་”ཞེས་གསུངས་པ་ལྟར་སྤྲ་མི་ནས་གནའ་
མིར་འཕེལ་རྒྱས་འགྲོ་བའི་དུས་མཚམས་ཤིག་ཡིན་པ་གསལ་པོར་རྟོགས་ཐུབ།།
དེ་ནས་མི་ལོ་ཁྲི་ཕྲག་དུ་མ་སོང་རྗེས་སྤྲ་མི་རྣམས་ཡོངས་སུ་གནའ་མིར་གྱུར་བ་
དང༌། ལག་གཉིས་བདེ་ཞིང་འཚོ་བ་དངོས་ཀྱི་ནང་རི་སྟེང་དུ་ས་ཞིང་འདེབས་
ལས་བྱེད་པའི་རིག་པ་རྙེད་དེ་ངལ་རྩོལ་ལ་བརྟེན་ནས་རང་གི་འཚོ་བ་སྐྱེལ་འགོ་
22



ཚུགས། དེ་བཞིན་རྡོ་ཆས་དང་དབྱུག་པ་ལ་བརྟེན་ནས་རི་དྭགས་རྔོན་ཐུབ་པ་
ཙམ་མ་ཟད། སེམས་ཅན་གསོ་ཚགས་བྱེད་ཐབས་ཤེས་ཏེ་འཚོ་ཐབས་ཀྱི་བྱ་བ་
མང་ཙམ་སྤེལ། དེ་ནས་རིམ་བཞིན་མི་གསར་གྱི་དུས་རབས་སུ་འཕེལ་རྒྱས་སོང་
བ་བཅས་སོ། །
གཉིས་པ། དབང་མཛད་བཅུ་གཉིས་ཀྱི་དུས་སྐབས་
དང་རུས་རྒྱུད་སྤྱི་ཚོགས་ཀྱི་སྐོར། །
དུས་རབས་དེའི་སྐབས་རང་ཅག་ཁ་བ་ཅན་གྱི་ཡུལ་དུ་འགྲོ་བ་མིའི་རིགས་
གནས་ཐབས་སྐོར་ལ། མཁས་པ་ལྡེའུས་མཛད་པའི་《རྒྱ་བོད་ཆོས་འབྱུང་རྒྱས་
པ》ལས་“དང་པོ་གནོད་སྦྱིན་ནག་པོ་ཞེས་བྱ་བ་བྱུང་སྟེ། ། ཡུལ་གྱི་མིང་ཡང་
བཟངས་ཡུལ་རྒྱན་མེད་བྱ་བར་བཏགས། ། ལག་ཆར་མདའ་གཞུ་འཕེན་པ་དེ་
ནས་བྱུང༌། ། གཉིས་པ་རེ་སྡེ་མགོ་གཡག་བདུད་ཀྱིས་བྱས། ། ཡུལ་གྱི་མིང་ཡང་
བདུད་ཡུལ་གླིང་དགུ་ཟེར། ། སྟ་རེ་དགྲ་སྟ་དུས་དེར་ལག་ཆར་བྱུང་། ། གསུམ་
པ་གཉའ་རེངས་ཕྲག་མེད་སྲིན་གྱིས་བྱས། །ཡུལ་གྱི་མིང་ཡང་ནག་པོ་དགུ་དུལ་
ཟེར། ། ལག་ཆར་སྲིན་པོ་རྐང་དང་སྒྱོགས་གཉིས་བྱུང༌། ། བཞི་པ་དམར་
འཇམ་ཞེས་བྱ་ལྷ་ཡིས་བྱས། ། ཡུལ་གྱི་མིང་ཡང་ལྷ་ཡུལ་གུང་ཐང་ཟེར། ། ལག་
ཆར་ཁ་ཊམ་རྩེ་གསུམ་དེ་ནས་བྱུང་། ། ལྔ་པ་ཀླུས་དབང་བྱས་ངམ་བྲང་ཅང་
བྲང་ཟེར། །ལག་ཆ་མདུང་ལ་བྱེད་པ་དེ་ནས་བྱུང་། ། དྲུག་པ་འདྲེས་དབང་
བྱས་ལང་ཏང་ལིང་ཏང་ཟེར། ། ལག་ཆར་རྒྱུག་པ་སྐྱོག་ཅན་དེ་ནས་བྱུང་། །
བདུན་པ་མ་སངས་རུ་དགུས་དབང་བྱས་ཏེ། །ཡུལ་གྱི་མིང་ནི་བོད་ཁམས་
གཡང་དྲུག་ཟེར། ། ལག་ཆར་དོང་རལ་ཕུབ་ཆུང་དེ་ནས་བྱུང་། ། བརྒྱད་པ་
ཀླུས་དབང་བྱས་བོད་ཁམས་གླིང་དགུར་བཏགས། ། དགུ་པ་མི་མ་ཡིན་གྱིས་



དབང་བྱས་ཏེ། ། ཡུལ་གྱི་མིང་ནི་ངམ་ཡུལ་ནག་པོར་བཏགས། ། བཅུ་པ་ཟ་
རིད་སྤུན་དྲུག་དག་གིས་དབང་བྱས་ཏེ། །ཡུལ་གྱི་མིང་ལ་སྟོང་སྡེ་བཅོ་བརྒྱད་
ཟེར། །”(ཤོག་གྲངས་༢༢༤)ཞེས་གསུངས། སྐབས་དེར་དབང་མཛད་བཅུ་
གཉིས་རྣམས་རིམ་པར་བྱོན། གནོད་སྦྱིན་ནག་པོ་དང༌། ལྷ། ཀླུ། སྲིན་པོ་
སོགས་ཀྱིས་དབང་བསྒྱུར་ཚུལ་མང་དུ་བརྗོད་ཀྱང་དོན་དངོས་ཐོག་ལོ་ངོ་བདུན་
བརྒྱ་ལྷག་ཙམ་གྱི་སྔོན་རོལ་དུ་རི་མོའི་གཟུགས་སུ་བཀོད་པའི་སྟོན་པ་བཅོམ་ལྡན་
འདས་ཀྱི་མཛད་རྣམ་ཞིག་གི་ནང་གནོད་སྦྱིན་དང་ཀླུ་ལ་སོགས་པ་མི་ཡི་གཟུགས་
བརྙན་དངོས་བྲིས་ཡོད་པ་དེའི་ཐོག་ནས་དོན་དུ་གནའ་བོའི་མི་རང་ཡིན་པ་ར་
འཕྲོད་གསལ་པོ་བྱུང་ཡོད་ལ། དེ་བཞིན་དེང་སྐབས་རྒྱལ་ཁབ་དང་མི་རིགས་
མང་པོའི་བསྐལ་པ་ཡ་ཐོག་སྐབས་ཀྱི་ལོ་རྒྱུས་ཡིག་ཆ་ཤིན་ཏུ་དཀོན་པས་རྒྱལ་
ཁབ་ཕྱི་ནང་མཁས་པ་མང་པོས་ལྷ་སྒྲུང་དང་གཏམ་རྒྱུད་ལ་ཞིབ་འཇུག་གནང་
རྒྱུར་དོ་སྣང་ཆེན་པོ་གནང་གི་ཡོད། གང་ལགས་ཤེ་ན། མིའི་རིགས་འཕེལ་
རྒྱས་ཀྱི་ལོ་རྒྱུས་ཀྱི་དོན་དངོས་མང་པོ་ལྷ་སྒྲུང་དང་གཏམ་རྒྱུད་ཀྱི་རྣམ་པར་
བརྟེན་ནས་མི་རབས་ནས་མི་རབས་བར་དམངས་ཁྲོད་དུ་ཁྱབ་གདལ་འགྲོ་དང་
འགྲོ་བཞིན་ཡོད། ལྷག་པར་དུ་བོད་ས་མཐོའི་ཐོག་གི་གདོད་མའི་ལོ་རྒྱུས་དངོས་
མང་པོ་གཏམ་རྒྱུད་ཀྱི་རྣམ་པར་བརྟེན་ནས་མི་ལོ་ཁྲི་སྟོང་མང་པོ་དམངས་ཁྲོད་
དུ་ཁྱབ་ཅིང་གནས་པ་དེ་དག་ཡི་གེ་དར་རྗེས་སྔོན་བྱོན་ལོ་པཎ་མང་པོས་ལོ་རྒྱུས་
དེབ་ཐེར་ནང་བཀོད་ནས་ད་བར་གནས་པ་དེས་རང་ཅག་རྣམས་ཀྱིས་བོད་ས་
མཐོའི་བསྐལ་པ་ཡ་ཐོག་གི་སྤྱི་ཚོགས་ནང་མིའི་རིགས་ཀྱི་འཚོ་བའི་གནས་བབས་
དང་། ཐོན་སྐྱེད་ལག་རྩལ་གྱི་འཕེལ་རིམ་སོགས་བརྟག་ཞིབ་བྱ་རྒྱུར་ཕན་འབྲས་
ངེས་ཅན་ཞིག་ཐོབ་དང་ཐོབ་མུས་རེད། འོན་ཀྱང་དེང་སྐབས་བོད་རིག་པ་
མཁས་ཅན་གྱི་མཚན་འཛིན་པ་ལ་ལས་བོད་ས་མཐོའི་གནའ་བོའི་གཏམ་རྒྱུད་
མང་པོར་ཚན་རིག་དང་མཐུན་པའི་ལྟ་བ་བཟུང་སྟེ་དབྱེ་ཞིབ་མ་གནང་བར་རྒྱུག་
པ་ལེབ་འདུར་གྱི་དཔེ་ལྟར་བོད་ས་མཐོའི་བསྐལ་པ་ཡ་ཐོག་སྤྱི་ཚོགས་ཀྱི་ལོ་རྒྱུས་
༣
2]
༣
24



ནི་ལྷ་སྒྲུང་ལྟ་བུར་བརྩིས་ཏེ་རྩིས་མེད་དུ་བཏང་བ་དེ་རིགས་ནི་ལོ་རྒྱུས་དངོས་
གཙོ་སྨྲ་བའི་ལྟ་བ་དང་ཡོངས་སུ་འགལ་བ་ཞིག་རེད་སྙམ། དོན་དངོས་ཐོག་
བོད་ཁམས་ཡུལ་དུ་རུང་བར་གྱུར་རྗེས་བོད་དུ་འགྲོ་བ་མིའི་རིགས་ཀྱི་འཕེལ་རྒྱས་
ཀྱི་དུས་མཚམས་ནི་རྨོངས་པའི་དུས་རབས་ཀྱི་ཚད་མཐོ་ཤོས་ལ་སླེབས་ཡོད་ཅིང་།
དེ་ནི་མ་ཁེ་སི་མཆོག་གིས་མཛད་པའི་མོར་ཀིན་《གནའ་བོའི་དུས་རབས་ཀྱི་སྤྱི་
ཚོགས》ཞེས་པའི་དེབ་འདིའི་གནད་བསྡུས་ནང་མིའི་རིགས་འཕེལ་བའི་དུས་
རིམ་དེ་མཐོ་དམའ་བར་གསུམ་དུ་དབྱེ་བའི་ནང་“མཐོ་རིམ་གྱི་དུས་མཚམས་ནི།
མདའ་གཞུ་གསར་དུ་བཏོད་པ་ནས་འགོ་ཚུགས་ཏེ་རྫ་ཆས་ལག་རྩལ་གསར་དུ་
བཏོད་པའི་བར་ཡིན་”(ཤོག་ ༡）ཞེས་གསུངས། དེར་བརྟེན་དབང་མཛད་
བཅུ་གཉིས་ཀྱི་དུས་སྐབས་དེ་རྡོ་ཆས་གསར་མའི་དུས་འགོ་དང་མ་རྒྱུད་སྤྱི་ཚོགས་
ཀྱི་དུས་རབས་སུ་སླེབས་པ་གསལ་པོར་རྟོགས་ཐུབ་སྙམ། དེ་ནས་བསྐལ་པ་ཡ་
ཐོག་གི་སྤྱི་ཚོགས་གོང་དུ་འཕེལ་བ་དང་སྦྲགས་མི་གསར་རྣམས་ཀྱིས་ཡུན་རིང་
འཚོ་བའི་ནང་ཉམས་མྱོང་མང་པོ་བསགས་ཏེ་མཚོན་ཆ་མདའ་གཞུ་དང༌། སྟ་
རེ། དགྲ་སྟ། སྒྲོགས། ཁ་ ཏྲམ་རྩེ་གསུམ། རྒྱུག་པ་སྐྱོག་ཅན། དོང་རལ།
ཕུབ་ཆུང་། འུར་རྡོ། ཆུ་གྲི་སོགས་ལག་ཆ་དང་གོ་མཚོན་སྣ་ཚོགས་གསར་དུ་
བཏོད་པ་དེས་རི་དྭགས་བརྔོན་པའི་བྱ་གཞག་མྱུར་དུ་གོང་འཕེལ་བྱུང་སྟེ་བསྐལ་
པ་ཡ་ཐོག་མི་རྣམས་ཀྱི་འཚོ་བའི་ཁོར་ཡུག་ལེགས་བཅོས་གང་ལེགས་བྱུང་བ་
དང་། དེ་བཞིན་ཕུབ་ཆུང་དང་། རྒྱུག་པ་སྐྱོག་ཅན། དོང་རལ། སྒྲོགས་
སོགས་མཚོན་ཆ་གསར་དུ་བཏོད་པར་གཞིགས་ན་དེའི་སྐབས་རུས་ཚོ་ཕན་ཚུན་
དྲག་འཐབ་ཤུགས་ཆེན་བྱེད་ཀྱི་ཡོད་པ་ནི་གསལ་པོར་མངོན་ཐུབ། ལྷག་པར་དུ་
དོང་རལ་ཞེས་རྭ་ཅོ་ སོགས་ སྦུབས་སྟོང་ཅན་གྱི་ནང་དུ་མེ་རྫས་བླུགས་ཏེ་མེ་
འབར་བའི་འབར་རྫས་ལག་འབོམ་ལྟ་བུའི་གནའ་བོའི་མཚོན་ཆ་ གསར་ དུ་
གཏོད་ཐུབ་པ་དེའི་ཐོག་ནས་སྐབས་དེར་ལག་རྩལ་གྱི་ཆུ་ཚད་ངེས་ཅན་ཞིག་ཏུ་
སླེབས་པའི་དངོས་ར་གསལ་པོ་འཕྲོད་ཐུབ། དུས་དེར་རི་དྭགས་བརྔོན་པའི་བྱ་



གཞག་དང༌། ཡུལ་སྡེ་ཕན་ཚུན་དབར་དྲག་འཐབ་བྱེད་པའི་བརྒྱུད་རིམ་ནང་
སྐྱེས་པ་ཕོ་ཡི་ནུས་པ་ཤུགས་ཆེན་ཐོན་སྟབས་སྐྱེས་པ་ཕོ་ཡི་གནས་བབས་ལ་རྩ་
བའི་རང་བཞིན་ལྡན་པའི་འགྱུར་ལྡོག་བྱུང་ཞིང་། ཁ་བ་ཅན་གྱི་མིའི་རིགས་ཀྱི་
སྤྱི་ཚོགས་དེའང་མ་རྒྱུད་ཀྱི་སྤྱི་ཚོགས་ནས་ཕ་རྒྱུད་ཀྱི་སྤྱི་ཚོགས་ཕྱོགས་སུ་གོང་དུ་
འཕེལ། འདི་ནི་མིའི་རིགས་ཀྱི་སྤྱི་ཚོགས་གོང་དུ་འཕེལ་བའི་བརྒྱུད་རིམ་ནང་ཧ་
ཅང་གལ་འགངས་ཆེ་བའི་དུས་སྐབས་ཤིག་ཡིན། གོང་དུ་སྨོས་པ་ལྟར། མ་
རྒྱུད་སྤྱི་ཚོགས་ནང་ཕོ་མོའི་འབྲེལ་བ་ནི་ཧ་ཅང་རྙོག་ཟིང་ཆེ་བ་ཞིག་ཡིན་སྟབས་
སྐབས་དེར་ཕྲུ་གུ་རྣམས་ཀྱིས་མ་ངོ་ཤེས་པ་ཙམ་ལས་ ཕ་སུ་ཡིན་ངོ་ཤེས་པར་
དཀའ་བའི་གནས་སུ་གྱུར། རང་ཅག་ཁ་བ་ཅན་གྱི་ཡུལ་དེར་དར་ཁྱབ་ཆེ་བའི་
གནའ་གཏམ་ཞིག་ཡོད་པ་སྟེ། མ་ཡི་བུ་ནི་ཀུན་ཀྱང་བདེན། ཕ་ཡི་བུ་ནི་རེ་ཟུང་
ཙམ་ཞེས་པ་དེས་གནའ་དུས་ཀྱི་ཕོ་མོའི་འབྲེལ་བ་ཡོངས་སུ་མཚོན་ཐུབ་པ་ཞིག་
རེད། མ་རྒྱུད་སྤྱི་ཚོགས་ཀྱི་གནས་བབས་དེས་མི་རིགས་ཀྱི་ཤེས་རིག་གོང་དུ་
འཕེལ་བར་གནོད་འཚེ་དང་འགོག་རྐྱེན་ཤུགས་ཆེན་བྱུང་སྟབས་ཐོག་མར་མི་
རབས་རྒན་གཞོན་དབར་གཉེན་སྒྲིག་བྱེད་མི་ཆོག་པ་བཟོས་པ་དང་། དེ་ནས་
རིམ་བཞིན་ངོས་འཛིན་སྔར་བས་གསལ་དུ་སོང་ནས་མ་རྒྱུད་སྤྱི་ཚོགས་ཀྱི་ནང་
ཁུལ་གཉེན་སྒྲིག་བྱེད་མི་ཆོག་པ་གཏན་ལ་ཕབ། དེ་ནས་བསྐལ་པ་ཡ་ཐོག་གི་མ་
རྒྱུད་སྤྱི་ཚོགས་དེ་རུས་ཚོའི་སྤྱི་ཚོགས་སུ་རིམ་བཞིན་འཕེལ་འགྱུར་ཕྱིན། ཕ་རྒྱུད་
བུ་འཛིན་གྱིས་རང་སོ་སོའི་རུས་ཚོའི་སྒྲིག་འཛུགས་ནང་ཐུན་མོང་གི་འཚོ་བ་སྐྱེལ་
བཞིན་གནས། རུས་ཚོ་སོ་སོར་ཐུན་མོང་གི་བླ་ཟོག་དང་། ཐུན་མོང་གི་ཡུལ་
སྲོལ་གོམས་གཤིས། ཐུན་མོང་གི་སྒྲིག་སྲོལ་བཅས་ཡོད་པ་མ་ཟད། ཐུན་མོང་
གི་བྱ་གཞག་མང་པོ་དྲང་པོའི་ཐིག་གིས་གཅོད་མཁན་ཞིག་དགོས་པ་ལ་ཚང་མས་
གྲོས་བྱས་ནས་མི་ལོ་ན་རྒན་པ་དང༌། གཞུང་དྲང་བ། སྤྱོད་པ་བཟང་བ་ཞིག་
བསྐོས་པ་དེར་རྒན་པོ་ཟེར། དེས་དྲང་པོའི་གཞུང་བསྲངས། མི་རྣམས་ཀུན་
གྱིས་དེ་ལ་བཀུར་ཞིང་གུས་པ་བྱས། མི་ལོ་བཅུ་ཕྲག་འགའ་ཞིག་གི་གོང་དུའང་
26



བོད་ཀྱི་ཡུལ་ལུང་སོ་སོར་རྒན་པོ་ཞེས་པ་དེ་གནས་ཡོད་པ་ཀུན་གྱིས་ཤེས་གསལ་
རེད། སྤྱིར་ན་དུས་དེར་རང་ཅག་ཁ་བ་ཅན་གྱི་ཡུལ་གྲུ་ཁག་ལ་ཐོག་མར་བསེ་
དང༌། རྨུ། ལྡོང་། སྟོང་བཅས་རུས་ཆེན་བཞི་དང༌། ། དེ་ལས་ དབྲ་དང་།
འབྲུ་གཉིས་གྱེས་པ་ལ་མིའུ་རིགས་དྲུག་ཅེས་འབོད། 《རྗེ་འབངས་རྣམས་ཀྱི་
རིགས་རུས་ཀྱི་བྱུང་ཁུངས་གསལ་བའི་སྒྲོན་མེ》ཞེས་ པ་ལས་ “ བསེ་དང་ རྨུ།
ལྡོང་དང་སྟོང་བཞིའོ། ། དེ་ལས་སོ་སོར་ཕྱེ་བ་ལ། བསེ་ལས་བྱུས་ལེགས་བུ་
བཞི་སྲིད། རྨུ་ལས་ཀོད་ལེ་ཁྲ་བརྒྱད་སྲིད། ལྡོང་ལས་རུས་ཆེན་བཅོ་བརྒྱད་
སྲིད། སྟོང་ལས་རྗེ་བཞི་ཁོལ་བརྒྱུད་སྲིད་ཅེས་པ་དུས་གྱེས་པའི་རིགས་རུས་ནི།
རྒྱལ་ནང་རྗེ། གྲོ་གང་ཉེད་བ། འོ་འགོག་བཙན། དེ་སྟོང་བསེ་དང་བཞིའོ།
སྟོང་ལས་རྗེ་བཞི་ཁོལ་བརྒྱད་སོ་སོར་གྱེས་པའི་རུས་ཀྱི་མི་ནི། ཅོག་ས་རྗེ། རྩང་
རྗེ་ཐོད་དཀར་རྗེ། ཏེ་ཙོག་སྙལ་པོ་རྗེ། སྙགས་རྗེ་ཐོག་སྒམ་རྗེ་དང་བཞིའོ།
འབངས་ནི་དམར་དང་མར་མ། སྙལ་དང་སྙམ་དབེན་རྔོག་དང་འཕྲོག ཏོག་
དང་སྦས་ཏེ་བརྒྱད་ཡིན་ནོ། རྨུ་ལས་ཀོད་ལེ་ཁྲ་བརྒྱད། སོ་ སོར་གྱེས་པའི་
རིགས་རུས་ཀྱི་མིང་ནི། ངབ་དང་གཞུབ་དང་བཞུང་དང་སྨོན། འགར་དང་
དཀར་དང་སྙོས་དང་ངན་ལམ་ཏེ་བརྒྱད་ཡིན་ནོ། ལྡོང་ལས་རུས་ཆེན་བཅོ་
བརྒྱུད་སོ་སོར་གྱེས་པའི་རིགས་རུས་ཀྱི་མིང་ནི། ཅོག་དང་ཅོག་རྩེ་ཅོག་རོ་དང་།
འབྲོམ་དང་ཁྱུང་པོ་ཟླ་བ་དང་། འབྲིང་དང་ལྷ་ལུང་ལྷ་རྩེ་དང་། གྲངས་དང༌
དགོས་པ་ཁུ་ན་དང་། ཉ་དང་ཚེ་སྤོང་ལུ་ནག་སྙིང་དང་ཕོ་གོ་ཐག་བཟང་ལ་རུས་
ཆེན་བཅོ་བརྒྱད་ཟེར་བ་ཡིན་”(ཤོག་ ༡༦༧ - ༡༧༠)ཞེས་གསུངས་པ་ལྟར།
བསེ་དང༌། རྨུ། ལྡོང༌། སྟོང་བཅས་ལས། བསེ་ལ་བྱུས་ལེགས་བུ་བཞི་དང་།
རྨུ་ལ་ཀོད་ལེ་ཁྲ་བརྒྱད། ལྡོང་ལ་རུས་ཆེན་བཅོ་བརྒྱད། སྟོང་ལ་རྗེ་བཞི་ཁོལ་
བརྒྱད་བཅས་ རིགས་ རུས་ སོ་ སོའི་ ནང་ གསེས་ དབྱེ་ བ་ རྣམས་ གསལ་ བར་
བསྟན།། །
དེ་བཞིན་《རུས་མཛོད་མེ་ཏོག་སྐྱེད་ཚལ》ཞེས་པ་ལས་“ བསེ་ཡི་ནང་གི་
27



རིགས་བཟང་རྣམས་ལ་བསེ་ཁྱུང་སྒྲ་ཞེས་འབོད། དམུ་ཡི་ནང་གི་རིགས་བཟང་
གཙོ་བོ་རྣམས་ལ་དམུ་ཚ་སྒ་ཞེས་འབོད། ལྡོང་གི་ནང་རིགས་བཟང་རྣམས་ལ་
ཨ་སྤོ་ལྡོང་ཞེས་འབོད། སྟོང་གི་ནང་རིགས་བཟང་གཙོ་བོ་རྣམས་ལ་ཨ་ཐང་
འབྲུ་ཞེས་འབོད” ཅེས་གསུངས། དེའི་ཐོག་ནས་དུས་དེར་རུས་བཟང་ངན་
ཐོག་མར་བྱུང་བ་དེས་གྲལ་རིམ་གྱི་མྱུ་གུ་ཐོན་པ་གསལ་པོར་རྟོགས་ཐུབ། །
གཞན་ཡང་རུས་ཆེན་དབྱེ་སྲོལ་གཞན་ཞིག་སྟེ། རུས་ཆེན་ལྔ་ནི། ལྡོང་ཆེ་
གཉན་ཅན་དང་། འབྲུ་བྱས་པ་ཅན། སྒ་ཡིག་ཚང་ ཅན། སྒྲ་མིང་རྣ་ཅན།
ཞིང་པོ་སྒོ་བཅས་སོ། དེ་དག་གི་ཐོག་ཏུ་དབའ་ཡི་ཚན་དང་། ཟླ་ཡི་ཚན་གཉིས་
བསྣན་པས་རིགས་རུས་བདུན་ཞེས་བརྗོད་སྲོལ་ཡོད། ཡང་དེ་རྣམས་ལ་མིའུ་
རིགས་དྲུག་ དང༌། ཞིང་ པོ་ སྒོ་ བསྣན་ པས་ རིགས་ བདུན་ཡིན་ཞེས་ འབོད།
རིགས་བཟང་བ་རྣམས་ལ་ཞིང་པོ་ཞེས་འབོད། ཕྱིས་དེ་དག་ལ་ཞིང་པོ་ལྷ་
རིགས་སྒོ་ཞེས་ཟེར། མདོར་ན་གོང་དུ་བརྗོད་པ་ལྟར་ཁ་བ་ཅན་གྱི་ཡུལ་གྲུ་སོ་
སོར་རུས་རྒྱུད་དང་ཕ་ཚན་བརྩི་སྲོལ་མི་འདྲ་བ་མང་ཞིང་། འོན་ཀྱང་རྒྱ་ཁྱབ་ཏུ་
ཁས་བླངས་པའི་རུས་རྒྱུད་གཙོ་བོ་ནི་མིའུ་རིགས་དྲུག་དེ་རང་ཡིན། །
དེ་བཞིན་གནའ་བོའི་རིགས་རུས་མིའུ་གདུང་དྲུག་སྐོར་གཡུང་དྲུང་བོན་
གྱི་དཔེ་རྙིང་《དབུ་ནག་མིའུ་འདྲ་ཆགས》ཞེས་པའི་ནང་“ བོད་འཛོམ་ལ་ཆེན་ལ་
སྲས་ཁྲི་ཐོག་ཆེན་པོ་ཡོད། ཁྲི་ཐོག་ཆེན་པོ་དེས་གཉན་ལྕམ་དཀར་མོ་ཁབ་ཏུ་
བཞེས་པ་ལ་སྲས་གསུམ་ཡོད་པ་དེ། ཆེ་བ་ལྡོང་། འབྲིང་བ་དབྲ། ཆུང་བ་འབྲུ།
དེ་ནས་དམུ་ཟ་ཁབ་ཏུ་ཞེས་པ་ལ། དམུ་ཚ་སྒ་སྲིད། སྲིན་མོ་གོ་ཟུ་ཅན་ཁབ་ཏུ་
བཞེས་པ་ལ། སྲས་གཉིས་ཡོད་དེ། ཆེ་བ་དབའ། ཆུང་བ་ལྔ། བོད་མ་གསུམ་
བུ་གསུམ་བྱ་བ་ཡིན་”(ཤོག་ ༡༠༣）ཞེས་འཁོད་པར་གཞིགས་ན་ཡབ་ཁྲི་ཐོག་
ཆེན་པོས་ལྕམ་གསུམ་ཁབ་ཏུ་བཞེས་པ་ལས་གདུང་རྒྱུད་བུ་དྲུག་འཁྲུངས་པ་སྟེ་
མིའུ་གདུང་དྲུག་གི་བྱེ་བྲག་ལྡོང་དང་། དབྲ། འབྲུ། སྒ་བཅས་ནི་ཡབ་གཅིག་
གི་རྒྱུད་པ་ཡིན་པ་གསལ་པོར་རྟོགས་ཐུབ། དེ་ནས་སྲས་ཆེ་བ་ལྡོང་གི་རྒྱུད་པའི་
28



སྐོར་ལ་《དབུ་ནག་མིའུ་འདྲ་ཆགས》ལས་“ད་ལྡོང་ཆེ་རྒྱུད་ཅན་འདི་འདྲ་གཅིག་
ཡིན། ལྡོང་གིས་འབྲི་སྣ་མ་ཁབ་ཏུ་བཞེས་པ་ལ། དེ་ལ་སྲས་གཅིག་ཡོད་པ་དེ།
གངས་ཆེན་ཕྱུག་དྲུག་བྱ་བ་ཡིན། དེ་ལ་སྲས་གཅིག་ཡོད་པ་དེ། སྨུག་པོ་དི་རྩེ་བྱ་
བ་ཡིན། དེ་ལ་སྲས་གཅིག་ཡོད་པ་དེ། དུང་གི་མི་ཕོ་དཀར་པོ་ལ། གཡུའི་སྨིན་
མ་དུང་གི་ཐོར་གཙུག་ ཅན། བ་དན་དཀར་པོ་ཕྱག་ན་བསྣམས། སྦ་ལྕག་
དཀར་པོ་ཀླད་ལ་གཡུག མཐོ་གནམ་མཐོང་ལྡོང་གི་དགྲ་བླ་ཡིན། ལྡོང་མི་ཕྱེད་
རྒོད་པ་དེ་ན་ཡོད། དེ་ལ་སྲས་གཅིག་ཡོད་པ་དེ། སྤོ་ན་འགོ་རོ་བྱ་བ་ཡིན། དེ་
ལ་སྲས་གཅིག་ཡོད་པ་དེ། ལྷ་ཆེན་ཐིས་པོ་བྱ་བ་ཡིན། དེ་ལ་སྲས་གསུམ་ཡོད་པ་ ༨
དེ། སྨུག་པོ་ལྡོང་དང་ང་ཆེ་ལྡོང་། ཐོག་ཐོག་ལྡོང་དང་གསུམ་ཡིན་ནོ། ད་བྱང་
ཟླ་ཤོད་ཀྱི་ཡུལ་དེར་ང་ཆེ་ལྡོང་། བོད་ངམ་ཤོད་ཀྱི་ཡུལ་དེར་ཐོག་ཐོག་ལྡོང་།
ཤར་གངས་སྐྱའི་ཞོལ་དེར་སྨུག་པོ་ལྡོང་། དེ་ས་བཟུང་ཅན་གྱི་ལྡོང་གསུམ་ཡིན་”
(ཤོག་༡༠༨)ཞེས་གསུངས། དེ་ནི་ཡབ་ཁྲི་ཐོག་ཆེན་པོའི་སྲས་ཆེ་བ་ལྡོང་གིས་
བཙུན་མོ་འབྲི་སྣ་མ་ཁབ་ཏུ་བཞེས་པ་ལ་སྲས་གངས་ཆེན་ཕྱུག་དྲག་འཁྲུངས།
དེའི་སྲས་སྨུག་པོ་དི་རྩེ། དེའི་སྲས་དུང་གི་མི་ཕོ་དཀར་པོ། དེའི་སྲས་སྤོ་ན་འགོ་
རོ་བྱ་བ་ཡིན། དེའི་སྲས་ལྷ་ཆེན་ཐིས་པོ། དེ་ལ་སྲས་གསུམ་ཡོད་པ་ན། སྨུག་
པོ་ལྡོང་དང་། ང་ཆེ་ལྡོང་། ཐོག་ཐོག་ལྡོང་གསུམ་ཡོད་པ་ལས། སྨུག་པོ་ལྡོང་
གིས་ཤར་གངས་སྐྱའི་ཞོལ་དང་། ང་ཆེ་ལྡོང་གིས་ཤོད་ཆེན་བཅོ་བརྒྱད་ཀྱི་བྱེ་
བྲག་ཟླ་ཤོད། ཐོག་ཐོག་ལྡོང་གིས་བོད་ངམ་ཤོད་བཅས་ཁག་སོ་སོར་བཟུང་།
ངམ་ཤོད་ཅེས་པ་དེ་རྒྱལ་ཕྲན་སིལ་མ་བཅུ་གཉིས་ཀྱི་བྱེ་བྲག་ངམ་ཤོད་ཁྲ་སྣ་ཟེར་
བ་དང་ཡུལ་གཅིག་མིན་ནམ་སྙམ། དེ་བཞིན་དཀར་པོ་ལྡོང་ལ་རྒྱལ་བཞི་ཡོད།
ཁྲ་བོ་ལྡོང་ལ་བཙུན་བཞི་ཡོད། ནག་པོ་ལྡོང་ལ་དཔའ་བཞི་ཡོད་ཅེས་པ་ལྟར་
ལྡོང་གི་རྒྱུད་པ་ ཧ་ཅང་རྒྱ་ཆེ་བ་དང་། དབུ་འཕངས་དགུང་དང་མཉམ་པ།
དབུ་ནག་བོད་ཀྱི་གཞུང་འཛིན་པ་སོགས་མངའ་ཐང་དང་མཛད་པ་རྒྱ་ཆེ་བ་
བྱུང་། །
29



ཡབ་ཁྲི་ཐོག་ཆེན་པོ་དང་ཡུམ་གཉན་ལྕམ་དཀར་མོའི་སྲས་འབྲིང་བ་དབྲ་
ཡི་གདུང་རྒྱུད་སྐོར། 《དབུ་ནག་མིའུ་འདྲ་ཆགས》ལས་“ད་དབྲ་མང་སྣ་ཅན་དེ་
འདི་འདྲ་གཅིག་ཡིན། སྟོད་ན་དབྲ་དཀར་ཚོ་དགུ་ཡོད། ཚོ་དགུ་བས་ཀྱང་
བཅུ་གཉིས་ཡོད། བར་ན་ཁྲ་བོ་བུ་དགུ་ཡོད། བུ་དགུ་བས་ཀྱང་བཅུ་གཉིས་
ཡོད། སྨད་ན་དབྲ་ནག་ཚོ་དགུ་ཡོད། ཚོ་ དགུ་ བས་ ཀྱང་ བཅུ་གཉིས་ཡོད།
བསེ་ཁྱུང་དབྲ་ལ་ཆེ་དྲུག་ཡོད། དབྲ་བཀའ་དྲིན་ཅན་གྱི་མི་བཞི་ཡོད། དགུ་
འབུམ་དབྲ་ལ་ཕྱུག་དྲུག་ཡོད། དབྲ་ཆབ་ན་བརྟན་པའི་རྫོང་དྲུག་ཡོད། སྟོད་
ན་དབྲ་འགོ་དགུང་བས་མཐོ། བར་ན་དབྲ་མཚོ་སྤྲིན་བས་འཐུག སྨད་ན་དབྲ་
མཐའ་ཆུ་བས་རིང་། ད་སྟོད་ཀྱི་དབྲ་དཀར་ཚོ་དགུ་ནི། ཀོང་པོ་དྭགས་པོ་ཉང་
པོ་གསུམ། མར་ཡུལ་ཞང་ཞུང་བལ་པོ་དྲུག མུ་ཐུད་སྤྲ་ཕུད་ཡོ་བྱད་དགུ།
ཁྱུང་པོ་བཙན་པོ་པུ་རངས་གསུམ་དང་བཅུ་གཉིས། དཔྲ་དཀར་པོ་ཅན་གྱི་ལྷ་
རྒྱུད་ཡིན། བར་གྱི་ཁྲ་བོ་བུ་དགུ་ནི། དབུ་དང་འགོ་དང་ག་ཟི་གསུམ། རྒྱུ་དང་
རྐྱང་དང་གླང་དང་དྲུག རེ་ཁེ་དེ་ཁེ་ཤུང་ཁེ་དགུ། བྲ་བོ་རྒྱུ་ཆེན་ཁྱུང་རིལ་
གསུམ་དང་བཅུ་གཉིས་ཡིན། དབྲ་ཁྲ་བོ་ཅན་གྱི་དཔའ་རྒྱུད་ཡིན། སྨད་ཀྱི་
དབྲ་ནག་ཚོ་དགུ་དེ། གདའ་ཐུ་ཉག་རྒྱུ་འགུ་ཟི་གསུམ། མ་ཐང་བལ་ཐང་ཅོག་
ཐང་དྲུག ཁོ་ཡོ་ཁོ་འདྲ་ཁོ་དབྲ་དགུ། སྟག་དང་སྟེག་གུ་རྒྱལ་དང་བཅུ་གཉིས་
ཡིན། དབྲ་ནག་པོ་ཅན་གྱི་མཐུ་རྒྱུད་ཡིན། ད་སེ་ཆུང་དབྲའི་ཆེ་དྲུག་དེ། སྟོད་
ན་མར་ཡུལ་པུ་རངས་གཉིས། བར་ན་ཞང་ཞུང་ཁྱུང་པོ་གཉིས། སྨད་ན་ཉག་
རྒྱུ་འགུ་ཟི་གཉིས། དེ་སེ་ཆུང་དབྲའི་ཆེ་དྲུག་ཡིན། ད་དབྲ་བཀའ་དྲིན་ཅན་གྱི་
མི་བཞི་དེ། ཞང་ཞུང་བོན་པོ་མར་མེ་དེས། འདྲེ་སྲིན་བྱུར་གསུམ་དམ་ལ་
བཏགས། དེ་མིན་ན་བོད་ཁམས་བྱུར་གྱིས་འཇོམས། དེ་བས་བོད་ལ་བཀའ་
དྲིན་ཆེ། ཞང་ཞུང་ཛོ་མེན་གྱེར་ཆེན་དེས། ཛོ་འཕངས་ནས་སྲིན་པོའི་གྲོང་
ཁྱེར་བཅོམས། དེ་མིན་ན་བོད་ཁམས་སྲིན་པོས་ཟོས། མར་པ་ཆོས་ཀྱི་བློ་གྲོས་
དེས། རྒྱ་གར་གྱི་དམ་ཆོས་བོད་ལ་བསྒྱུར། དེ་མིན་ན་བོད་ཁམས་དམྱལ་བར་
30



འགྲོ། དེ་བས་བོད་ལ་བཀའ་དྲིན་ཆེ། ཀོམ་གྱི་ལྷ་རྒོད་ངོ་ཁྲོ་དེས། སྦྲུལ་མི་ཟས་
འགག་བཙིར་བྱས་ནས་བསད། དེ་མིན་ན་བོད་ཁམས་སྦྲུལ་གྱིས་འཇོམས། དེ་
བས་བོད་ལ་བཀའ་དྲིན་ཆེ། དེ་དབྲ་བཀའ་དྲིན་ཅན་གྱི་མི་བཞི་ཡིན”(ཤོག་
༡༠༩ - ༡ ༡༠)ཞེས་གསུངས། གོང་གསལ་འདིའི་ནང་དབྲ་ཡི་གདུང་རྒྱུད་
རིམ་འབྱུང་རྣམས་གསལ་པོ་དེ་ཙམ་འཁོད་མེད་ཀྱང་ཡབ་ཁྲི་ཐོག་ཆེན་པོའི་སྲས་
འབྲིང་བ་དབྲ་ཡི་གདུང་རྒྱུད་རྣམས་ལས་སྟོད་སྨད་བར་གསུམ་དུ་དབྲ་དཀར་
ནག་ཁྲ་གསུམ་སོ་སོར་ནང་གསེས་ཁག་བཅུ་གཉིས་རེ་བརྩིས་ཏེ་ཡུལ་སྡེ་ཁག་སུམ་
ཅུ་སོ་དྲུག་དབང་དུ་འདུས་པ་དང༌། སྟོད་ན་མར་ཡུལ་དང་པུ་རངས། བར་ན་
ཞང་ཞུང་དང་ཁྱུང་པོ། སྨད་ན་ཉག་རྒྱུ་དང་འགུ་ཟི་ཞེས་ད་དུང་ཡུལ་སྡེ་མང་པོ་
མངའ་འོག་ཏུ་འདུས་པ་གསལ་པོར་བསྟན། དེ་བཞིན་དབྲ་དཀར་པོ་ལྷ་རྒྱུད་
དང་། དབྲ་ཁྲ་བོ་དཔའ་རྒྱུད། དབྲ་ནག་པོ་མཐུ་རྒྱུད་ཅེས་དབྲ་རྒྱུད་ཁག་གི་
ཁྱད་ཆོས་གསལ་བར་འཁོད། དེ་ཐོག་ནས་ད་དུང་དབྲ་བཀའ་དྲིན་ཅན་གྱི་མི་
བཞི་སྟེ། ཞང་ཞུང་བོན་པོ་མར་མེ་དང་། ཞང་ཞུང་ཛོ་མེན་གྱེར་ཆེན། མར་པ་
ཆོས་ཀྱི་བློ་གྲོས། ཀོམ་གྱི་ལྷ་རྒོད་ངོ་ཁྲོ་བཅས་ཀྱི་མཛད་པ་རྣམས་གསལ་བར་
རྟོགས་ཐུབ། བོན་གྱི་ལོ་རྒྱུས་ཡིག་རྙིང་གཞན་ཁག་ལ་བཀོད་པར་གཞིགས་ན།
དབྲ་ཡི་མངའ་ཁོངས་ཡུལ་གྲུ་ཧ་ཅང་རྒྱ་ཆེ་ཞིང་། དུས་དེར་ཤེལ་མིན་གྱི་སྟག་
རྫོང་ཁྲ་མོ་དང་། ཤམ་ཤམ་ར་རྩེ་མདོ་མཁར་རྫོང་། སོག་གི་གཡུ་རྫོང་སྔོན་མོ།
ལྷོ་སྟོད་ཀྱི་ཟ་མ་རིང་རྒྱུད་རྫོང་སོགས་ས་གནས་མང་པོ་མངའ་འོག་ཏུ་འདུས་
ཞེས་འཁོད། །
ཡབ་ཁྲི་ཐོག་ཆེན་པོ་དང་ཡུམ་གཉན་ལྕམ་དཀར་མོའི་སྲས་ཆུང་བ་འབྲུ་ཡི་
སྐོར། བོན་གྱི་ཡིག་རྙིང་《དབུ་ནག་མིའུ་འདྲ་ཆགས་》ལས་“འབྲུ་རྗེ་ལྷ་དབང་
ཐོད་དཀར་ལ། བུ་དགུ་ཡོད་པ་ཅི་འདྲ་ཤེས། མནའ་མ་ཕྱུ་ཟ་ཁབ་ཏུ་བཞེས་པ་
ལ། གནམ་ཐེལ་དཀར་པོ་དང་ས་ ཐེལ་ཁྲ་བོ་ གཉིས་སྲིད། ད་ཁྲི་ཟི་འབྲུ་ཡི་
གདུང་རྒྱུད་ལ། ཨ་ལྕག་འབྲུ་ལ་ཆེ་དྲུག་ཡོད། .ཆེ་དྲུག་ཕག་ན་བཙུན་དྲུག་ཡོད།
31



འབུ་རྭ་ཅོ་ཅན་ལ་བཅོ་བརྒྱད་ཡོད། འབྲུ་རྗེ་དཀར་པོའི་གདུང་རྒྱུད་ཡིན། བྷི་
ཇི་མང་ཐང་པའི་རྒྱལ་ས་བཟུང་། དེ་གདན་ས་མི་ལ་མ་ཤོར་བ། ས་ཐེལ་ཁྲུ་
བོའི་རྒྱུད་པ་ལ། ཤར་ན་འགར་དང་རོང་པོ་གཉིས། སྒ་དང་ཀྱུ་ར་གཉིས་དང་
བཞི། ཤར་མི་འགྱུར་གྱི་སྒྲོན་མེ་བཀྱག་མི་ཡིན། ཁྲོམ་དང་སྤུ་གུར་བླ་བདེ་
གསུམ། རྒྱ་དཀར་པོའི་སྤྱི་བོས་བསྟེན་མི་ཡིན། མོ་ཏྲི་སེ་རྒྱུ་ངོ་གྲོ་གསུམ། རྒྱ་
ནག་པོའི་ཁ་གནོན་བྱེད་མི་ཡིན། དབྱལ་དང་གཟེ་འདུ་རི་ཐོག་གསུམ། ལྷོ་
བལ་རྡོག་པས་གནོན་མི་ཡིན། ལྷོ་བལ་གྱི་འགལ་བ་བཅུ་གཉིས་ཡིན། སྟོད་ན་
ཅུར་དང་རི་ཐོག་གཉིས། བར་ན་རོང་པོ་དོ་ཁོང་གཉིས། སྨད་ན་བྲག་ཤི་དང་
ཉག་བྲེ་གཉིས། དེ་འབྲུ་བཙུན་པོ་ནང་གི་ཡང་བཙུན་ཡིན། ད་འབྲུ་བྱས་པ་
ཅན་ཅིག་ཡོད་པ་དེ། འབྲུ་རྗེ་དཀར་པོའི་བུ་ཚ་ཡིན། འདུག་ས་ས་རང་དབུས་
ན་འདུག འབྲུ་ནུས་མཐུ་ཅན་ཅིག་ཡོད་པ་དེ། ཁ་བ་དཀར་པོའི་བུ་ཚ་ཡིན།
འདུག་ས་རི་ནག་ཞོལ་ན་འདུག འབྲུ་སྐྱེན་པོ་གཅིག་ཡོད་པ་དེ་ཉག་བྲེ་ཡིན།
འདུག་ས་འོ་རྔུའི་མདོ་ན་འདུག འབྲུ་འཕན་པོ་གཅིག་ཡོད་པ་དེ། རྒ་རིང་
དང་སྒོམ་རིང་ཡིན། འདུག་ས་ཤར་ཟླའི་འགྲམ་ན་འདུག་ འབྲུ་དཔའ་བོ་ཅིག་
ཡོད་པ་དེ་རོང་པོ་ཡིན། འདུག་ས་ ཤར་ཁོག་རང་ན་འདུག འབྲུ་ཕྱུག་པོ་
གཅིག་ཡོད་པ་དེ། བརྟན་པོ་ཅུར་ གྱི་བུ་ཚ་ཡིན། འདུག་ ས་ གུ་ ཡང་ སྒོ་ན་
འདུག”(ཤོག་༡༡༠ - ༡༡༡)ཅེས་གསུངས། །
གོང་གསལ་འདིའི་ནང་ཡབ་ཁྲི་ཐོག་ཆེན་པོའི་སྲས་ཆུང་བ་འབྲུ་རྗེ་ལྷ་
དབང་ཐོད་དཀར་གྱི་གདུང་རྒྱུད་རིམ་པ་ཇི་ལྟར་བྱོན་པའི་ལོ་རྒྱུས་ཞིབ་གསལ་
འཁོད་མེད་ཀྱང་འབྲུ་ཡི་གདུང་རྒྱུད་ཁག་གཅིག་དང་དེ་རྣམས་གནས་པའི་ཡུལ་
སྡེ་གང་དང་གང་ཡིན་གསལ་བར་བསྟན་ཡོད། དེ་བཞིན་འབྲུ་དར་བའི་གནས་
ཆེན་བཅུ་གཉིས་ཏེ། གཙང་ས་སྐྱ་མི་འགྱུར་གནས་དང་། དབུས་ས་རང་མི་
འགྱུར་གནས། ལྷོ་བྲག་མི་འགྱུར་གནས། བྲག་རྩ་མི་འགྱུར་གནས། ས་ཉལ་
མི་འགྱུར་གནས། ཀི་ཏི་ མི་འགྱུར་གནས། ཤ་བང་ རིམ་ མི་འགྱུར་གནས།



གང་རྒོ་མི་འགྱུར་གནས། ཟླ་རྒྱལ་ངང་མ་མི་འགྱུར་གནས། ཁང་དམར་སྟག་
ཐང་མི་འགྱུར་གནས། འོ་རྡུ་མི་འགྱུར་གནས་སོགས་ཡིན་པ་གསལ་བར་བསྟན།
དེའི་ཐོག་ནས་སྐབས་དེར་འབྲུ་ཡི་གདུང་རྒྱུད་ཀྱི་དབང་ཤུགས་ཁྱབ་ཡུལ་གང་
དང་གང་དུ་ཡིན་མིན་རང་ཅག་རྣམས་ཀྱིས་ཤེས་ཐུབ། །
དེ་མཚུངས་དམུ་ཚ་སྒ་ཡི་གདུང་རྒྱུད་སྐོར། གཡུང་དྲུང་བོན་གྱི་དཔེ་རྙིང་
《དབུ་ནག་མིའུ་འདྲ་ཆགས》ལས་“ ད་སྒ་ཡི་ཚང་ཅན་དེ་འདི་འདྲ་ཅིག་ཡིན།
དམུ་ཚ་སྒ་ལ་བུ་དགུ་ཡོད། དམུ་ཚ་སྒ་ཡི་བུ་དགུ་དེ། སྦས་དང་སྦས་དང་རྩེ་
ཕྲོམ་གསུམ། གྲོ་རྡོ་དེ་སྐྱེ་ནག་ནར་དྲུག མགོ་བོ་མགོ་ཡག་ཅོག་ཕྲུག་དགུ། དེ་
དམུ་ཚ་སྒ་ཡི་བུ་དགུ་ཡིན། དམུ་ཚ་སྒ་ཡི་ཆེ་དྲུག་ཡོད། སྟོད་ན་ཐོད་རུ་གླང་རུ་
གཉིས། བར་ན་ཐེ་ཀེག་ནེ་ཀེག་གཉིས། སྨད་ན་སྦས་དང་རྩེ་ཕྲོམ་གཉིས། དེ་
དམུ་ཚ་སྒ་ཡི་ཆེ་དྲུག་ཡིན། ཆེ་དྲུག་ཕག་ན་བཙུན་དྲུག་ཡོད། རྡ་ཐུ་ལ་ཡུལ་ས་
དང་འབྲོག་ས་གཉིས། རྩེ་ཕྲོམ་ལ་གཞིས་དང་བྱེས་ས་གཉིས། དབས་ལ་ཆེ་
སྐོར་དང་ཆུང་སྐོར་གཉིས། དེ་ཆེ་བཙུན་སྤེལ་མ་བཅུ་གཉིས་ཡིན། ས་བྱ་ཅན་
ཁྲ་ཅན་སྟོད་ན་ཡོད། བྱ་རྗེ་སྤྱན་ཐོག་སྟོད་ན་ཡོད། ཐེ་ཀེག་ནེ་ཀེག་སྟོད་ན་ཡོད།
ཐོད་རུ་གླང་རུ་སྟོད་ན་ཡོད། སྒ་རྒྱལ་འཇོག་ཅེས་བྱ་བ་དེ། རྒྱ་ལྷང་ལྷང་འབར་
བའི་ཟམ་སོ་ན། ཨ་ཡིག་འབྲུ་གཅིག་གིས་ཤན་ཕྲག་ཕྱེས། འབྲི་ཆུ་སེར་མོའི་
ཁུག་སོ་ན། མི་གཅིག་གི་སྐེ་རྒྱུད་ལ་དུད། དུད་འབུམ་ཚོ་བཞི་བཅུ་ཞེ་གཉིས་
འགྲིགས། ས་མདོ་ཤོག་བཟུང་ནས་སྒ་ཆུང་བཙུན། དེ་བཙུན་ནས་ས་མདོ་
བཟུང་བ་མིན། ས་དྲིན་མི་ལ་ཆེ་བ་མིན། མི་དྲིན་ས་ལ་ཆེ་བ་ཡིན། སྟོད་
གསེར་རྫོང་གཡུ་རྩེ་མན་ཆད་དང༌། སྨད་ལྷ་བྲག་གཡུ་རྩེ་ཡན་ཆད་ལ། ས་
བཙུན་ནས་སེང་གེ་འགྱིང་བ་འདྲ། ཆེ་ནས་རི་བོ་བརྩེགས་པ་འདྲ། མང་ནས་
གནམ་ནང་སྐར་མ་འདྲ། འཕེལ་ནས་རྩི་ཤིང་ནགས་ཚལ་འདྲ། དེ་དམུ་ཚ་སྒ་
ཡི་མཚར་གཏམ་ཡིན་”(ཤོག་ ༡༡༢ - ༡༡༣)ཞེས་གསུངས། གོང་དུ་དམུ་ཚ་
སྒ་ཡི་གདུང་རྒྱུད་བུ་དགུ་དང༌། དམུ་ཚ་སྒ་ཡི་ཆེ་དྲུག་སྟེ། སྟོད་ན་ཐོད་རུ་དང་



གླང་རུ། བར་ན་ཐེ་ཀེག་དང་ནེ་ཀེག སྨད་ན་སྦས་དང་རྩེ་ཕྲོམ་ཞེས་དང༌།
ཡང་བཙུན་དྲུག་གི་སྐོར་ལ། རྡ་ཐུ་ལ་ཡུལ་ས་དང་འབྲོག་ས། རྩེ་ཕྲོམ་གཞིས་
དང་བྱེས། དབས་ལ་ཆེ་སྐོར་དང་ཆུང་སྐོར་སོགས་དམུ་ཚ་སྒ་ཡི་གདུང་རྒྱུད་ཀྱི་
མངའ་འོག་ས་རྒྱ་ཧ་ཅང་ཆེ་ཞིང༌། སྟོད་གསེར་རྫོང་གཡུ་རྩེ་མན་ཆད་དང་།
སྨད་ལྷ་བྲག་གཡུ་རྩེ་ཡན་ཆད་ལ་དུད་ཚང་ཁྲི་ཚོ་བཅུ་ཕྲག་དུ་མ་སྒ་ཡི་དབང་དུ་
འདུས་པ་བཅས་སོ། །
དེ་བཞིན་རུས་ཆེན་སོ་སོའི་བླ་ཟོག་དང་འབྱུང་ ཁམས་ བརྩི་སྲོལ་སྐོར་
《རུས་མཛོད་མེ་ཏོག་སྐྱེད་ཚལ》དུ་“ སྒ་ནི་ཤིང་ཁམས་ལུག་ལ་བླ། སྒོ་ནི་མེ་
ཁམས་ར་ལ་བླ། ལྡོང་ནི་ས་ཁམས་ཤུ་བར་བླ། སྦྲ་ནི་ལྕགས་ཁམས་རྐྱང་ལ་བླ།
འབྲི་ནི་ཆུ་ཁམས་གཡག་ལ་བླ། རུས་པ་གཙང་མར་མ་ཤེས་ན། དེ་ཡང་ལྡོང་ལ་
བསྡུ་ཞེས་ཟེར། ཡང་མི་སྟག་རུས་ནི་ལྡོང་དང༌། སུམ་བྷ་འབྲི། ཞང་ཞུང་ནི་སྒྲ།
འ་ཞ་ནི་སྒ”ཞེས་འཁོད། །
དེང་སྐབས་ལོ་རྒྱུས་སྨྲ་བ་མང་པོས་རུས་ཚོའི་སྤྱི་ཚོགས་ནང་གནས་པའི་
གནའ་བོའི་མི་རྣམས་ཀྱིས་ཐུ་ཐའང་(% totemབླ་ཟོག་)ལ་དད་མོས་བྱེད་
པ་འདི་ནི་གནའ་སྔ་མོའི་དུས་ཀྱི་ཆོས་དད་ཅིག་ཡིན་ཞིང་། དེའི་ནང་དོན་གཙོ་
བོ་ནི་བསྐལ་པ་ཡ་ཐོག་གི་རུས་ཚོའི་མི་རྣམས་དང་སྲོག་ཆགས་སམ་སྐྱེ་དངོས་
ཤིག་གཉེན་ཚན་གྱི་འབྲེལ་བ་ཡོད་ཅེས་དེ་རྣམས་རང་ཉིད་ཀྱི་སྲུང་མའམ་རྟགས་
མཚན་ཞིག་ཏུ་རྩི་ཡི་ཡོད། ལྟ་བ་དེ་རིགས་གནའ་དུས་འཛམ་གླིང་ཡུལ་གྲུ་གང་
སར་ཁྱབ་པ་མ་ཟད། ད་ལྟའང་ཡུལ་སྡེ་དང་མི་རིགས་འགའ་ཞིག་གི་ཁྲོད་དུ་
གནས་ཡོད། །
གོང་དུ་བཀོད་པ་ལྟར། རང་རེ་ཁ་བ་ཅན་གྱི་ཡུལ་དུ་གནའ་དུས་བླ་ཟོག་
དང་བླ་ཤིང་ལ་དད་མོས་བྱེད་པའི་སྲོལ་ནི་ཧ་ཅང་ཁྱབ་གདལ་ཆེ་ཞིང་། རུས་ཚོ་
སོ་སོས་ལུག་དང་། ར། ཤྭ་བ། རྐྱང་། གཡག་སོགས་རང་སོ་སོའི་བླ་ཟོག་ལ་
བརྩིས་ནས་དད་མོས་བྱ་ཡུལ་དུ་གྱུར། འོན་ཀྱང་ལོ་རྒྱུས་གོང་དུ་འཕེལ་བ་དང་
34
.



in
is
ir
སྦྲགས་རུས་ཚོ་སོ་སོའི་བླ་ཟོག་ལ་འགྱུར་ལྡོག་ཆེན་པོ་བྱུང་ཡོད། ལྷག་པར་དུ་
བོན་གྱི་བསྟན་པ་རང་རེ་ཁ་བ་ཅན་གྱི་ཡུལ་དུ་དར་ཁྱབ་སོང་རྗེས་སྟག་སེང་ཁྱུང་
འབྲུག་ནི་རང་རེའི་མེས་པོ་རྣམས་ཀྱི་བླ་ཟོག་ཁྱད་དུ་འཕགས་པ་ཞིག་ཏུ་གྱུར་
ཞིང་། ལྷག་པར་དུ་བྱ་ཁྱུང་ནི་བོན་ལུགས་པའི་བླ་ཟོག་ཁྱད་དུ་འཕགས་པ་ཞིག་
ཏུ་གྱུར། །
དེ་ནས་ ཕ་རྒྱུད་ཀྱི་སྤྱི་ཚོགས་ཉིན་བཞིན་གོང་དུ་འཕེལ་བ་དང་སྦྲགས་
གཅིག་འོག་གཅིག་ཏུ་མ་འདུས་པར་ཁ་འཐོར་དུ་གནས་པའི་རུས་ཚོའི་ཡུལ་སྡེ་
མང་པོ་ རིམ་བཞིན་གཅིག་ གྱུར་བཟོས་ཏེ་ རྒྱལ་ ཕྲན་ སིལ་ མ་ བཞི་ བཅུ་ དང༌།
རྒྱལ་ཕྲན་སིལ་མ་ཉི་ཤུ་རྩ་བཞི། རྒྱལ་ཕྲན་སིལ་མ་བཅུ་གཉིས་བཅས་བྱུང་བ་
རེད། །
གསུམ་པ། རྒྱལ་ཕྲན་སིལ་མའི་དུས་སྐབས་ཏེ་
ཕ་རྒྱུད་སྤྱི་ཚོགས་སྐོར། །
འདིར་བརྗོད་པའི་རྒྱལ་ཕྲན་སིལ་མའི་དུས་སྐབས་ནི་རུས་ཚོའི་ཡུལ་ སྡེ་
ཆེན་པོ་ཁག་ལ་གོ་དགོས་པ་ཙམ་ལས་ད་ལྟའི་ཐ་སྙད་ཀྱི་གོ་དོན་ལྟར་རྒྱལ་ཁབ་
ཆུང་ངུ་ཁག་ལ་ཟེར་བ་ཞིག་མ་ཡིན། དུས་སྐབས་དེ་ནི་བོད་ས་མཐོའི་ལོ་རྒྱུས་
ཐོག་གལ་འགངས་ཧ་ཅང་ཆེ་བའི་དུས་སྐབས་ཤིག་ཡིན་པ་སྟེ་རུས་ཚོའི་སྤྱི་ཚོགས་
ནས་གྲལ་རིམ་གྱི་སྤྱི་ཚོགས་སུ་འཕོ་འགྱུར་འགྲོ་བའི་བར་བརྒལ་གྱི་དུས་སྐབས་
ཤིག་ཡིན་ལ། དུས་སྐབས་དེའི་དུས་མཇུག་ཏུ་བོད་ས་མཐོའི་ཤེས་རིག་གི་ལོ་
རྒྱུས་འགོ་ཚུགས་པ་ཞིག་ཀྱང་རེད་སྙམ། བོད་ཀྱི་ལོ་རྒྱུས་དེབ་ཐེར་《ཆོས་འབྱུང་
མཁས་པའི་དགའ་སྟོན》ནང་“ དེ་ཚེ་རྒྱལ་ཕྲན་སིལ་མ་བཅུ་གཉིས་དང༌། ཐ་
མར་རྒྱལ་ཕྲན་བཞི་བཅུས་དབང་བྱས་”ཞེས་འཁོད། རྒྱལ་ཕྲན་སིལ་མ་བཅུ་ ་
35



གཉིས་དང་བཞི་བཅུའི་སྐོར་ལི་ཡུལ་ནས་ཐོན་པའི་ཡིག་རྙིང་དང་བོད་ཀྱི་ལོ་རྒྱུས་
དེབ་ཐེར་ཁག་ནང་ཡུལ་དང་རྗེ་བློན་སོ་སོའི་མཚན་ཤོད་ཚུལ་མི་འདྲ་བ་མང་
ཡང་ལོ་རྒྱུས་དེབ་ཐེར་མང་ཆེ་བར་བཀོད་པ་འདི་ལྟར། ༡. མཆིམས་ཡུལ་གྲུ་
ཤུལ་ན་མཆིམས་རྗེ་གུ་ཡོང་། བློན་སྣང་དང་དིང་། ༢. ཞང་ཞུང་ཡུལ་ན་རྒྱལ་
པོ་ལིག་སྙ་ཤུར། བློན་པོ་རྨ་དང་ར་སངས། ༣. མྱང་རོ་ཕྱེད་དཀར་ན་གཙང་
རྗེ་ཐོད་དཀར། བློན་པོ་གནང་། ༤. གནུབས་ཡུལ་གླིང་དགུ་ན་སྣུབས་རྗེ་
དམིགས་པ། བློན་པོ་རྨེའུ་དང་འབྲོ། ༥. ཉང་རོ་ཤམ་པོ་ན་ལོ་རྔམ་རྗེ་འབྲོ།
བློན་པོ་ཤེ་སུག་གཉིས། ༦. ཀྱི་རི་ལྗོན་སྔོན་ན་ཀྱི་རྗེ་རྨང་པོ། བློན་པོ་ངམ་དང་
འབྲོ། ༧. ངམ་ཤོང་ཁྲ་སྣ་ན་ཟིང་རྗེ་ཁྲི་འཕྲང་གསུམ། བློན་པོ་མགར་དང་
གཉན། ༨ འོལ་ཕུ་སྤང་མཁར་ན་ཟིང་རྗེ་གོང་ནམ། བློན་པོ་རྔོག་དང་སྦས།
༩.གྲིཥཱ་རོལ་མོ་གོང་ན་བྲང་རྗེ་གོང་ནམ། བློན་པོ་སྤྲད་དང་ཞུགས། ༡༠.
ཀོང་ཡུལ་བྲེ་སྣ་ན་ཀོང་རྗེ་དཀར་པོ་ཏུག བློན་པོ་མཁར་བ། ༡༡. ཉང་ཡུལ་
རྣམ་གསུམ་ན་ཉང་བཙུན་བཙན་གླང་རྒྱལ། བློན་པོ་བུག་དང་ངོ་རྗེ། ༡༢.
དྭགས་ཡུལ་གྲུ་བཞི་ན་དྭགས་རྗེ་མང་པོ་རྒྱལ། བློན་པོ་རླངས་སྐམ་གཉིས་བཅས་
སོ། རྒྱལ་ཕྲན་སིལ་མ་བཞི་བཅུའི་སྐོར་ལོ་རྒྱུས་དེབ་ཐེར་ཁག་ལ་ཡུལ་ནི་འབྲོག་
མོ་རྣམ་གསུམ་ན། རྒྱལ་པོ་སི་མིར་ཁྲིད་ཞུགས། དེ་ཡི་བློན་པོ་ཀ་རེན་ག་ཞེས་
སོགས་ཏེ་གཡེ་མོ་ཡུལ་དྲུག་ན་གཡེ་རྗེ་མཁར་བ། བློན་པོ་རྡོ་དང་སྡུག སེ་མོ་གྲུ་
བཞི་ན་གཉགས་རྗེ་གྲུ་འཕྲང༌། སེ་དང་ཉང་གཉིས་བློན་ཞེས་འཁོད་པ་ཙམ་
ལས་ད་ལྟ་དངོས་སུ་མཇལ་རྒྱུ་ཡོད་པའི་ལོ་རྒྱུས་ཡིག་རྙིང་ཁག་ལ་རྒྱལ་ཕྲན་སིལ་
མ་བཞི་བཅུའི་ཡུལ་མིང་དང་རྒྱལ་བློན་རྣམས་ཀྱི་མཚན་ཞིབ་གསལ་བཀོད་པ་
ཉིན་མོའི་སྐར་མ་དང་མཚུངས་ཤིང་། ད་ལྟ་ལོ་རྒྱུས་དེབ་ཐེར་མང་པོར་རྒྱལ་
ཕྲན་སིལ་མ་བཅུ་གཉིས་དང༌། རྒྱལ་ཕྲན་སིལ་མ་ཉི་ཤུ་རྩ་བཞི། རྒྱལ་ཕྲན་སིལ་
མ་བཞི་བཅུ་ཞེས་གོ་རིམ་ལྡོག་ཏེ་བཀོད་པ་དེ་མ་དག་རྒྱུན་བྱམས་སུ་གྱུར་ཏེ་གང་
སར་ཁྱབ་དང་ཁྱབ་མུས་རེད། ལོ་རྒྱུས་འཕེལ་རྒྱས་ཀྱི་བརྒྱུད་རིམ་ལ་གཞིགས་ན་
36



གནའ་དུས་རུས་ཚོ་ཆུང་ངུ་མང་པོ་ཁ་འཐོར་དུ་གནས་པའི་སྐབས་སུ་རུས་ཚོ་
སྟོབས་ཤུགས་ཆེ་འབྲིང་འགའ་ཞིག་གིས་རུས་ཚོ་ཆུང་བ་མང་ པོ་ རིམ་བཞིན་
དབང་དུ་བསྡུས་ནས་ཁ་བ་ཅན་གྱི་ཡུལ་སྟོད་སྨད་བར་གསུམ་དུ་ཡུལ་སྡེ་ཆེན་
པོའམ་རྒྱལ་ཕྲན་སིལ་མ་བཞི་བཅུ་ནས་རྒྱལ་ཕྲན་སིལ་མ་ཉེར་བཞི་དང༌། དེ་
ནས་རྒྱལ་ཕྲན་སིལ་མ་བཅུ་གཉིས་བཅས་རིམ་བཞིན་གཅིག་གྱུར་བྱུང་བ་ནི་ལོ་
རྒྱུས་འཕེལ་རྒྱས་ཀྱི་ཆོས་ཉིད་དང་མཐུན་པ་ཞིག་རེད། དེ་བཞིན་བོན་གྱི་ལོ་
རྒྱུས་དཔེ་རྙིང་《དབུ་ནག་མིའུ་འདྲ་ཆགས》སུ་འཁོད་པར་གཞིགས་ན། གཉའ་
ཁྲི་བཙན་པོ་ནི་རྒྱལ་ཕྲན་སིལ་མ་བཅུ་གཉིས་ཀྱི་འཐུས་མི་རྣམས་ཀྱིས་བཀའ་གྲོས་
ལེགས་པར་ མཛད་དེ་གདན་དྲངས་ པ་ ཞིག་ཡིན་པ་གསལ་པོར་རྟོགས་ཐུབ།
དེར་བརྟེན་གཉའ་ཁྲི་བཙན་པོ་བྱོན་པའི་དུས་རབས་ནི་ཡུལ་སྡེ་ཆེན་པོ་བཅུ་
གཉིས་སམ་རྒྱལ་ཕྲན་སིལ་མ་བཅུ་གཉིས་ཀྱི་སྐབས་སུ་ཡིན་པ་བརྗོད་མི་དགོས་པ་
ཞིག་རེད། དེའི་སྐོར་གཉའ་ཁྲི་བཙན་པོ་བོད་དུ་བྱོན་པའི་ལེ་ཚན་ནང་གསལ་
བར་བཀོད་ཡོད་པས་དཔྱད་གཟིགས་ཡོད་པ་ཞུ། །།
བོན་གྱི་ལོ་རྒྱུས་ཡིག་རྙིང་ཁག་ལ་བཀོད་པར་གཞིགས་ན། རྒྱལ་ཕྲན་སིལ་
མ་བཅུ་གཉིས་སོགས་ནི་བོད་ཀྱི་གནའ་བོའི་རུས་ཚོ་ཁག་ལས་འཕོ་འགྱུར་བྱུང་བ་ ་
གསལ་པོར་མངོན་ཐུབ། གཡུང་དྲུང་བོན་གྱི་དཔེ་རྙིང་《དབུ་ནག་མིའུ་འདྲ་
ཆགས》ལས་“སྟོད་ཀྱི་དབྲ་དཀར་ཚོ་དགུ་དེ། ། ཀོང་པོ་དྭགས་པོ་ཉང་པོ་གསུམ།
མར་ཡུལ་ཞང་ཞུང་བལ་པོ་དྲུག ། མུ་ཐུད་སྤྲ་ཕུད་ཡོ་བྱད་དགུ་”(ཤོག་༡༠༩）
ཞེས་གསུངས། དུས་དེར་རྒྱལ་ཕྲན་སིལ་མ་བཅུ་གཉིས་ཀྱི་ཁོངས་སུ་གཏོགས་པ་
ཞང་ཞུང་དང་། ཀོང་ཡུལ། དྭགས་ཡུལ། ཉང་ཡུལ་བཅས་ནི་རུས་ཚོ་དབྲ་ཡི་
ཁོངས་སུ་གཏོགས་པ་གསལ་པོར་བསྟན། དུས་དེར་སྟོད་ན་དབྲ་དཀར་ཚོ་དགུ་
ཡོད། བར་ན་ཁྲ་བོ་བུ་དགུ་ཡོད། སྨད་ན་དབྲ་ནག་ཚོ་དགུ་ཡོད་ཅེས་པ་ལྟར་
དབྲ་ཡི་རུས་ཚོའི་སྟོབས་ཤུགས་སྟོད་སྨད་བར་གསུམ་དུ་ཁྱབ་ཅིང་། ནོར་ལོངས་
སྤྱོད་ལྡན་པའི་རུས་ཚོ་ཆེན་པོ་ཞིག་རེད། 《དབུ་ནག་མིའུ་འདྲ་ཆགས》ལས་
37



“སྟོད་ན་ དབྲ་འགོ་དགུང་ བས་ མཐོ། ། བར་ན་ དབྲ་མཚོ་ སྤྲིན་ བས་ འཐུག་
སྨད་ན་དབྲ་མཐའ་ཆུ་བས་རིང་”(ཤོག་༡༠༩)ཞེས་དང་། “དབྲ་ཁྱུང་ཉི་མ་
རྒྱལ་མཚན་ལ། ། བོད་མི་ལ་མེད་པའི་ནོར་བཞི་ཡོད། ། དགུང་སྔོན་པོ་ཆགས་
པའི་དུམ་བུ་ཡོད། ། བསྐལ་པ་བཟང་པོའི་ནས་འབྲུ་ཡོད། ། ལྡང་དབྱེ་མོ་ཐེམ་
ཕྲོམ་སླག་པ་ཡོད། ། གཉན་པོ་ཁྱུང་གི་སྡེར་མོ་ཡོད། ། དེ་སེ་ཁྱུང་དབྲ་ཡི་མཚར་
གཏམ་ཡིན་”(ཤོག་༡༡༠)ཞེས་གསུངས། དེ་བཞིན་ཟིང་རྗེ་གོང་ནམ་གྱི་བློན་
རྔོག་དང་སྦས་ཀྱིས་བྱས་པར་གཞིགས་ན། རྔོག་ནི་བོད་ཀྱི་གནའ་བོའི་རུས་
རིགས་ཆེ་བ་ཞིག་ཡིན་ལ། སྦས་ནི་གཡུང་དྲུང་བོན་གྱི་ཡིག་རྙིང་《དབུ་ནག་མིའུ་
འདྲ་ཆགས》ནང་ “ དམུ་ ཚ་ སྒ་ལ་ཆེ་ དྲུག་ཡོད། ། སྟོད་ན་ ཐོད་ རུ་ གླང་རུ་
གཉིས། ། བར་ན་ཐེ་ཀེག་ནེ་ཀེག་གཉིས། སྨད་ན་སྦས་དང་རྩེ་ཕྲོམ་གཉིས་”
(ཤོག་༡༡༢) ཞེས་འཁོད་པར་གཞིགས་ན་སྦས་དེའང་དམུ་ཚ་སྒ་ཡི་རུས་ཚོའི་
ཁོངས་སུ་གཏོགས་པ་གསལ་པོར་ཤེས་ཐུབ། དེ་མཚུངས་དམུ་ཚ་སྒ་ལ་བུ་དགུ་
ཡོད་པའི་ནང་གསེས་སྦས་དང་སྦས་དང་རྩེ་ཕྲོམ་གསུམ་ཞེས་བཀོད་པ་ལྟར་ན།
སྦས་དེའང་ནང་གསེས་ཁག་གཉིས་ཡོད་པ་རྟོགས་དགོས་པ་ཞིག་རེད། །
རྒྱལ་ཕྲན་སིལ་མ་བཅུ་གཉིས་ཀྱི་དུས་དཀྱིལ་ཙམ་ནས་ཕ་རྒྱུད་ཀྱི་སྤྱི་ཚོགས་
དེ་བྲན་གཡོག་ལམ་ལུགས་ཀྱི་སྤྱི་ཚོགས་སུ་འགྱུར་བའི་དུས་སྐབས་ཤིག་ཡིན་ཞིང་།
དུས་དེར་ཐོན་སྐྱེད་གོང་དུ་འཕེལ་བ་དང་སྦྲགས་ཕ་རྒྱུད་ཀྱི་སྤྱི་ཚོགས་དེ་ཉིན་
བཞིན་གོང་དུ་འཕེལ་བ་དང་། སྔ་རྗེས་སུ་རྒྱལ་ཕྲན་སིལ་མའམ་ཡུལ་སྡེ་ཆེན་པོ་
ཁག་སོ་སོར་རྒྱལ་པོའམ་སྡེ་དཔོན་དང་། བློན་པོ། སྡེ་འབངས་སོགས་རིགས་
རུས་མཐོ་དམན་དང་། དབང་བསྒྱུར་པ་དང་དབང་བསྒྱུར་བྱ་ཡུལ་གྱི་དབྱེ་བ་
གསལ་པོར་ཐོན་པ་དེས་བསྐལ་པ་ཡ་ཐོག་གི་གྲལ་རིམ་མེད་པའི་སྤྱི་ཚོགས་ནས་
རིམ་བཞིན་གྲལ་རིམ་གྱི་སྤྱི་ཚོགས་སུ་འཕེལ་རྒྱས་འགྲོ་བའི་བརྒྱུད་རིམ་དེ་མཚོན་
པ་ཞིག་རེད། །
གོང་དུ་བཀོད་པ་ལྟར། བོད་ཀྱི་ལོ་རྒྱུས་ཡིག་རྙིང་མང་པོའི་ནང་གངས་
38



ཅན་ས་མཐོ་དེའང་གནའ་སྔ་མོའི་དུས་ནས་སྤྱི་ཚོགས་འཕེལ་རྒྱས་ཀྱི་ཆོས་ཉིད་
དང་མཐུན་པའི་དུས་རབས་ཁག་རིམ་བཞིན་བརྒྱུད་དེ་གོང་དུ་འཕེལ་བ་དང་།
རང་ཅག་གི་མེས་པོ་རྣམས་འཚོ་བ་ཇི་ལྟར་སྐྱེལ་ལུགས་སྐོར་གསལ་བར་འཁོད་
ཡོད་ཅིང་། ལྷག་པར་དུ་ཉེ་རབས་ལོ་བཅུ་ཕྲག་འགའ་ཞིག་རིང་བོད་ཀྱི་གནའ་
རྫས་བརྟག་ཞིབ་མཁས་ཅན་རྣམས་ཀྱིས་ཡུན་རིང་འབད་བརྩོན་གནང་བར་
བརྟེན་ཁ་ བ་ ཅན་གྱི་ཡུལ་གྲུ་གང་ས་ནས་རྡོ་ཆས་གསར་རྙིང༌ དུས་ སྐབས་ ཀྱི་
གནའ་རྫས་འབོར་ཆེན་རྙེད་པ་དེས་མི་ལོ་ཁྲི་ཕྲག་འགའ་ཞིག་གི་སྔོན་དུ་གངས་
ལྗོངས་ས་མཐོའི་ཐོག་རང་ཅག་གི་མེས་པོ་སྟེ་གནའ་མི་རྣམས་འཚོ་བ་སྐྱེལ་བཞིན་
གནས་ཡོད་པ་མ་ཟད། གནའ་སྔ་མོའི་རིག་གནས་ཀྱང་འཕེལ་རྒྱས་ངེས་ཅན་
བྱུང་བའི་དཔང་རྟགས་གསལ་པོར་བསྟན་ཡོད།། །།
39



ལེའུ་གསུམ་པ། བོད་ས་མཐོའི་བསྐལ་པ་ཡ་ཐོག་
དུས་ཀྱི་རྡོ་ཆས་རིག་གནས་སྐོར། །
མི་ལོ་ཁྲི་ཕྲག་མང་པོའི་སྔོན་དུ་གངས་ལྗོངས་ས་མཐོའི་ཐོག་མི་གནས་ཡོད་
པ་ཡིན་དང༌། ཡང་ན་མི་ལོ་སྟོང་ཕྲག་གསུམ་ཙམ་གྱི་སྔོན་དུ་ཡུལ་ཕྱོགས་གཞན་
ནས་མི་སྐྱས་སྤོས་ཏེ་གཞི་ནས་གངས་ཅན་ཡུལ་དུ་འགྲོ་བ་མིའི་རིགས་དར་བ་
ཡིན་མིན་སྐོར། རྒྱལ་ཁབ་ཕྱི་ནང་གི་གཟུར་གནས་མཁས་པ་མང་པོས་གཟིགས་
ཚུལ་མང་ཙམ་གསུངས་ཤིང༌། ཡང་སྒོས་བོད་ཀྱི་ས་ཁམས་ཆགས་ཚུལ་སྐོར་དཔེ་
རྙིང་མང་པོའི་ནང་སྔོན་བྱོན་ལོ་པཎ་རིམ་བྱོན་གྱི་གཟིགས་ཚུལ་གསལ་བར་
བཀོད་ཡོད། 《ཆོས་འབྱུང་མཁས་པའི་དགའ་སྟོན》ལས་“སྟོད་ཀྱི་མངའ་རིས་
བསྐོར་གསུམ་རྫིང་གི་ཚུལ། བར་གྱི་དབུས་གཙང་རུ་བཞི་ཡུར་བ་འདྲ། སྨད་
དུ་མདོ་ཁམས་སྒང་གསུམ་ཞིང་ལྟ་བུ། ཀུན་ཀྱང་ཆུ་ཡི་རྒྱ་མཚོར་གྱུར་བའི་ནང་
ཞེས་དང༌། ཡང་“མཚོ་དེ་འཁོལ་བ་ཞི་ཞིང་རབ་ཏུ་བསིལ། ཀོང་པོ་ཆུ་བརླག་
ཅེས་བྱའི་ཟོམ་བྱེ་བས། རུ་བཞི་ཆུ་ཡིས་གང་བ་དེ་རུ་ཐིམ། ཆུ་གཞན་དག་ཀྱང་
དེ་ལྟར་ཐིམ་པ་ཡིས། བོད་ཁམས་ཡུལ་གྱི་རྣམ་པ་གསལ་པོར་དོད་”(ཤོག་
གྲངས་༡༤༩ - ༡༥༠)ཅེས་གསུངས། དེའི་ཐོག་ནས་རང་ཅག་རྣམས་ཀྱིས་
གསལ་པོར་རྟོགས་ཐུབ་པ་ཞིག་ལ། མི་ལོ་ཁྲི་ཕྲག་དུ་མའི་སྔོན་དུ་སྟོད་མངའ་
རིས་སྐོར་གསུམ་ཆུ་ཡིས་ཁེངས་ཏེ་མཐའ་ཡས་རྒྱ་མཚོར་གྱུར། དེ་ནས་མཚོ་དེ་
འཁོལ་བ་ཞི་ཞིང་རབ་ཏུ་བསིལ་ཞེས་པ་ལྟར། སྟོད་མངའ་རིས་ཁུལ་གྱི་ས་
གཞིར་འགྱུར་བ་དྲག་ཏུ་བྱུང་སྟེ་འབུར་དུ་ཐོན། ཆུ་བོ་རྣམས་ཀོང་པོ་སོགས་
ཡུལ་ལུང་དམའ་ས་ཁག་ལ་རིམ་བཞིན་ཐིམ། བོད་ཁམས་ཡུལ་གྱི་རྣམ་པ་གསལ་
40



པོར་ཐོན་ཐུབ་པ་བྱུང་ཞིང་། དེ་ནས་སྐམ་སའི་ཐོག་སྲོག་ཆགས་ཇི་ལྟར་འཕེལ་
བའི་སྐོར་ལ་《ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད》ལས་“མངའ་རིས་
བསྐོར་གསུམ་ཤྭ་རྐྱང་རི་དྭགས་གླིང་། ། བར་དུ་རུ་བཞི་སྟག་གཟིག་གཅན་
གཟན་གླིང་། ། སྨད་ཀྱི་སྒང་དྲུག་འདབ་ཆགས་བྱ་ཡི་གླིང་”(ཤོག་ ༡༥༠)ཞེས་
དང༌། ཡང་“ བོད་ཁམས་གསུམ་གླིང་དགུ་བྱ་བ་ན། རིན་པོ་ཆེ་འོད་ཀྱི་གླིང་
དཀར་པོ། སྟོད་ཁམས་གསུམ་གངས་དང་གཡའི་ར་བ་རྫིང་འདྲ་བ་ན། ཤྭ་བ་
དང་དགོ་བ་ལ་སོགས་པ་རི་དྭགས་ཀྱིས་ཡུལ་འཛིན། རུ་བཞི་སོག་ཁའི་གླིང་
སྐད་པ། བར་ཁམས་གསུམ་བྲག་དང་སྤང་གི་གཤོང་ཡུར་བ་འདྲ་བ་ན། སྤྲེའུ་
དང་བྲག་སྲིན་ལ་སོགས་པ་གནས། རྨ་བྱ་འོད་ཀྱི་གླིང་སྐད་པ། སྨད་ཁམས་
གསུམ་ནགས་ཀྱི་ལྗོན་ཞིང་དངོས་འདྲ་བ་ན། གླང་པོ་ཆེ་དང་འདབ་ཆགས་ལ་
སོགས་པ་ལས། འགྲོ་བ་མི་བྱ་བ་གཅིག་ཀྱང་མེད”(ཤོག་༡༩༤ - ༡༩༥)ཅེས་
གསུངས། གོང་དུ་བཀོད་པ་འདིའི་ཐོག་ནས་བོད་ས་མཐོ་མཚོ་བྲི་ནས་སྐམ་སར་
གྱུར་རྗེས་སྟོད་སྨད་བར་གསུམ་དུ་ནགས་ཀླུང་དང་སྤང་ལྗོངས་ཆགས་ཏེ་འགྲོ་བ་
མི་བྱ་བ་གཅིག་ཀྱང་མེད་ཅེས་པ་ལྟར་སྤྲ་དང༌། སྤྲེའུ། གཅན་གཟན་རི་དྭགས། །
འདབ་ཆགས་ལ་སོགས་པ་གང་སར་ཁྱབ་པ་གསལ་པོར་བསྟན། མི་ལོ་བརྒྱ་ཕྲག་
མང་པོའི་སྔོན་རོལ་དུ་མཁས་པའི་གཙུག་རྒྱན་རྣམས་ཀྱིས་ཚན་རིག་དང་མཐུན་
པའི་ས་ཁམས་ཆགས་ཚུལ་དང་། སྲོག་ཆགས་རྣམས་རིམ་བཞིན་འཕེལ་ཚུལ་
སྐོར་བོད་ཀྱི་ལོ་རྒྱུས་དེབ་ཐེར་མང་པོའི་ནང་གསལ་བར་བཀོད་པ་ནི་བློ་ལྡན་སྐྱེ་
བོ་ཀུན་གྱིས་བསྔགས་པའི་ཡུལ་དུ་གྱུར། གང་ལགས་ཤེ་ན། ཕྱིས་སུ་ས་གཤིས་
མཁས་ཅན་མང་པོས་དེང་སྐབས་ཀྱི་ཚན་རིག་ལག་རྩལ་ལ་བརྟེན་ནས་བརྟག་
ཞིབ་གནང་བ་བརྒྱུད་ལྟ་བ་དེ་རིགས་ཚན་རིག་དང་ཡོངས་སུ་མཐུན་པའི་དཔང་
རྟགས་གསལ་པོ་བྱུང་ཞིང་། དེ་ནས་རང་རེའི་མེས་པོ་ཚོས་སྣོད་བཅུད་འཇིག་
རྟེན་ཆགས་ཚུལ་སྐོར་ལ་བརྟག་ཞིབ་གང་ལེགས་མཛད་དེ་ལོ་རྒྱུས་དེབ་ཐེར་མང་
དུ་བརྩམས། ལྷག་པར་དུ་ཉེ་བའི་ལོ་བཅུ་ཕྲག་འགའ་ཞིག་རིང་རྒྱ་བོད་གནའ་



རྫས་བརྟག་ཞིབ་མཁས་པ་མང་པོས་དཀའ་ངལ་གང་ལའང་མ་འཛེམས་པར་
གངས་ལྗོངས་ས་གནས་གང་སར་ཕེབས་ཏེ་བརྟག་ཞིབ་གནང་བ་བརྒྱུད་མི་ལོ་ཁྲི་
ཕྲག་དུ་མའི་སྔོན་ནས་ཁ་བ་ཅན་གྱི་ཡུལ་དུ་མི་གནས་ཡོད་པ་དེ་ཚིག་ཐག་བཅད་
དེ་གསུངས་ཡོད། །
ད་ལྟ་འཛམ་གླིང་ཐོག་རྡར་འུན་གྱི་མིའི་རིགས་ཀྱི་ཐོག་མའི་འབྱུང་ཚུལ་
སྐོར་གྱི་རིགས་པའི་གཞུང་ལུགས་དེ་གང་སར་ཁྱབ་ཅིང༌། སྐྱེ་དངོས་རིག་པ་
མཁས་ཅན་རྡར་འུན་ནི་སྤྱི་ལོ་1809ལོར་དབྱིན་ཇིའི་ཞོ་མུ་སི་སྦོ་ལི་ཞེས་པའི་
གྲོང་ཁྱེར་དུ་སྐུ་འཁྲུངས། ཆུང་ངུའི་དུས་ནས་བྱིས་པ་གཞན་དང་མི་འདྲ་བར་
སྐྱེ་སྟོབས་ཤེས་རབ་ཀྱི་རྩལ་དང་ལྡན་ཞིང་། དགུང་ལོ་བཅུ་དྲུག་སྐབས་ཨའེ་
ཏིང་སྦོའོ་གསོ་རིག་སློབ་གྲྭ་ཆེན་མོར་གསོ་རིག་ལ་སྦྱངས་པ་མཛད། དགུང་ལོ་
བཅུ་དགུར་ཕེབས་སྐབས་དབྱིན་ཇིའི་ཅན་ཆའོ་སློབ་གྲྭ་ཆེན་མོའི་ལྷ་ཡི་རིག་པའི་
སློབ་གྲྭར་སློབ་སྦྱོང་གནང་། དེ་ནས་ལོ་གསུམ་སོང་རྗེས་ལོ་ལྔ་ཙམ་རིང་མཚོ་
ཐོག་ནས་འཛམ་གླིང་ཡུལ་གྲུ་གང་སར་བསྐོར་བསྐྱོད་ཀྱིས་སྐྱེ་དངོས་ཀྱི་ཁམས་ལ་
བརྟག་ཞིབ་གཏིང༌ཟབ་མཛད་དེ་ སྐྱེ་དངོས་ཀྱི་སྣ་མང་འདྲེས་འཛིང་གི་རང་
བཞིན་དང་ཁོར་ཡུག་དང་མཐུན་པའི་རང་བཞིན་ལ་འགྲེལ་བཤད་གསལ་པོ་
གནང་། སྐྱེ་དངོས་ནི་དམའ་རིམ་ནས་མཐོ་རིམ་དུ་འཕེལ་འགྱུར་འགྲོ་བ་གསལ་
པོར་བསྟན་པ་གནང་། ཁོང་གིས་ཚན་རིག་ཞིབ་འཇུག་ཐད་བཞག་གནང་བའི་
རླབས་ཆེན་གྱི་མཛད་རྗེས་ནི་འཕེལ་འགྱུར་རྣམ་བཤད་ཅེས་པ་དེ་རེད། སྤྱི་ལོ་
1859ལོར་《དངོས་ པོའི་ རིགས་ཀྱི་འབྱུང༌ ཁུངས》ཞེས་ པའི་ དཔེ་དེབ་ ཅིག་
བརྩམས་ཏེ་སྐྱེ་དངོས་ཀྱི་འབྱུང་ཁུངས་དང༌། འཕེལ་ རྒྱས་ སྐོར་གསལ་བར་
བསྟན་པ་གནང་། དེ་རྗེས་དབྱིན་ཇིའི་སྐྱེ་དངོས་རིག་པ་མཁས་ཅན་ར་ཀོ་བུས་
ལིས་《རང་འབྱུང་ཁམས་སུ་མིའི་རིགས་ཀྱི་གནས་བབས》ཞེས་པའི་དཔེ་དེབ་
ཅིག་བརྩམས་ནས་ལུས་ཁམས་ཆགས་ཚུལ་རིག་པ་དང༌། སྲོག་ཆགས་འཕེལ་
ཚུལ་རིག་པ་སོགས་ཀྱི་སྐོར་ལ་སྲོག་ཆགས་དང་མིའི་བར་གྱི་འབྲེལ་བ་གསལ་
42



བཤད་གནང་སྟེ་མི་དང་ད་ལྟའི་སྤྲ་མི་རྣམས་ཕ་མེས་གཅིག་པ་ཡིན་པ་གསལ་
བར་བསྟན། སྤྱི་ལོ་1871ལོར་རྡར་འུན་གྱིས་སླར་ཡང་《མིའི་རིགས་ཀྱི་འབྱུང་
ཁུངས》ཞེས་པའི་དཔེ་དེབ་ཅིག་བརྩམས་ཏེ་མི་ནི་གནའ་རབས་ཀྱི་སྤྲ་མི་ལས་
འབྱུང་བ་གསལ་བར་གསུངས། གཞུང་ལུགས་དེ་ནི་ད་ལྟ་རྒྱལ་ཁབ་ཕྱི་ནང་གི་
མཁས་པ་མང་ཆེ་བས་ཁས་བླངས་པ་ཞིག་རེད། འོན་ཀྱང་མིའི་རིགས་ནི་སྤྲ་
རིགས་གང་ཞིག་དང༌། དུས་རབས་གང་ཞིག ཡུལ་གང་ཞིག་ནས་བྱུང་མིན་
སྐོར་ལ་ད་ལྟའང་ཚན་རིག་དང་མཐུན་པའི་མཐའ་བསྡོམས་གཏན་འཁེལ་ཞིག་
བྱུང་མེད། སྤྱིར་ན་རྒྱལ་ཁབ་ཕྱི་ནང་གི་མཁས་ པ་ མང་ པོས་ མིའི་རིགས་ནི་ ,
གནའ་བོའི་སྤྲ་མི་ལས་བྱུང་བ་དང་། གནའ་བོའི་སྤྲ་མི་མིར་འགྱུར་བའི་( མི་
མིན་སྤྲེལ་མིན་)བར་བརྒལ་དུས་རབས་ནི་ཧ་ཅང་རིང་བས་མི་ལོ་ཁྲི་ཚོ་ཆིག་སྟོང་
བཞི་བརྒྱའམ་ཁྲི་ཚོ་ཉིས་སྟོང་གི་སྔོན་དུ་ཡིན་པར་ངོས་འཛིན་གནང༌། མིར་
གྱུར་བའི་མཚོན་རྟགས་གཙོ་བོ་ནི་ལག་ཆ་བཟོ་ཐུབ་མིན་དེ་ལ་རག་ལུས་པ་ཞིག་
རེད་ཅེས་གསུངས། གཞན་ཡང་སྤྲ་མི་ཡུལ་གང་ཞིག་ནས་འབྱུང་མིན་སྐོར་ལ་ད་
ལྟ་མཁས་པ་མང་པོའི་ལྟ་ཚུལ་ལ་གླིང་ཆེན་ལྔ་ཡི་ནང་ནས་གླིང་ཆེན་ཨ་ཧྥེ་རི་ཁ་
(ཧྥེ་གླིང་)དང་གླིང་ཆེན་ཨེ་ཤེ་ཡ་(ཡ་གླིང་)དེ་གཉིས་གཙོ་བོ་ཡིན་པར་ངོས་
འཛིན་གནང༌། གང་ལགས་ཤེ་ན། ཉེ་རབས་ཨ་ཧྥེ་རི་ཁ་ལྷོ་མ་དང་། ཧིན་རྡུ་
ཉི་ཞི་ཡ། རང་རྒྱལ་སོགས་ནས་གནའ་བོའི་སྤྲ་མི་དང་། ཀེར་འགྲོའི་སྤྲ་མི། པེ་
ཅིང་མི་སོགས་ཀྱི་རྡོ་འགྱུར་གནའ་རྫས་མང་པོ་རྙེད་པ་དེས་དཔང་རྟགས་བྱེད་
ཐུབ། དེ་བས་གལ་འགངས་ཆེ་བ་ཞིག་ལ་གནའ་རྫས་བརྟག་ཞིབ་མཁས་ཅན་
འགའ་ཞིག་གིས་བོད་དང་ཉེ་འབྲེལ་ཡུལ་གྲུ་འགའ་ཞིག་ནི་མིའི་རིགས་ཀྱི་ཐོག་
མའི་འབྱུང་གནས་ཡིན་པར་ངོས་འཛིན་གནང་ཞིང་། འདི་ནི་གངས་ལྗོངས་ས་
མཐོ་འབུར་དུ་ཐོན་པ་དེ་སྤྲ་རིགས་ནས་མིའི་རིགས་སུ་འགྱུར་བའི་གལ་ཆེའི་ཆ་
རྐྱེན་ཞིག་ཡིན་པས། ཚན་རིག་བརྟག་དཔྱད་བྱས་པ་བརྒྱུད་མི་ལོ་དུང་ཕྱུར་
གཉིས་ནས་དྲུག་ཙམ་གྱི་སྔོན་རོལ་དུ་མཚོ་བོད་ས་མཐོ་ནི་རྦ་རླབས་དྲག་ཏུ་
43



འཕྱུར་བའི་རྒྱ་མཚོ་ཆེན་པོ་ཞིག་ཡིན་པ་དངོས་ར་འཕྲོད་ཐུབ་པ་བྱུང་། ད་ལྟ་
སྟོད་རྫོང་དགའ་དང་། ཉེ་འགྲམ་གྱི་རི་བོ་རིན་ཆེན་སྤུངས། སྐྱ་རྔ་རྩེ། བྲག་སྣ་
སོགས་ཡུལ་སྡེ་མང་པོ་དང༌། ཇོ་མོ་གླང་མའི་རི་རྒྱུད་ནས་རྒྱུ་མཚོའི་ནང་གི་སྲོག་
ཆགས་འགྱུར་རྡོ་མང་པོ་རྙེད་ཐུབ་པ་ཙམ་མ་ཟད། ས་དབྱིབས་ལ་བལྟས་ནའང་
གནའ་སྔ་མོ་ཁུལ་དེ་རྒྱ་མཚོ་ཆེན་པོ་ཡིན་པ་གསལ་པོར་མཐོང་ཐུབ། དེ་ནས་མི་
ལོ་ཁྲི་སུམ་སྟོང་ཙམ་གྱི་སྔོན་དུ་ས་གཞིར་འཕོ་འགྱུར་ཆེན་པོ་ཞིག་བྱུང་སྟེ་རིམ་
བཞིན་རྒྱ་མཚོ་བྲི་ནས་ཡངས་པའི་ས་གཞིར་གྱུར། སྤྱི་ལོ་1970ལོར་ཀྲུང་གོ་ཚན་
རིག་ཁང་མཚོ་བོད་ཕྱོགས་བསྡུས་བརྟག་ཞིབ་རུ་ཁག་གིས་བྱང་འབྲི་རུ་དང་སྟོད་
རྫོང་དགའ་སོགས་ལ་བརྟག་ཞིབ་བྱས་པ་བརྒྱུད་མི་ལོ་ཁྲི་ཚོ་སུམ་སྟོང་ཙམ་སྔོན་
གྱི་རྨིག་གསུམ་རྟ་དང་། གཙོད། ཤྭ་བ་སྐེ་རིང༌། གནའ་ཞིམ་སོགས་དང་།
ཚ་བ་གང་ཙམ་ཆེ་བའི་ཡུལ་གྱི་སྐྱེ་དངོས་སྣ་ཚོགས་ཀྱི་འགྱུར་རྡོ་མང་པོ་རྙེད་པ་
དེའི་ཐོག་ནས་སྐབས་དེའི་བོད་ས་མཐོའི་མཐོ་ཚད་རྒྱ་མཚོའི་ངོས་ལས་སྤྱི་ཁྲེ་ཆིག་
སྟོང་ཙམ་ལས་མེད་སྟབས་རྒྱ་གར་སོགས་ས་ཁུལ་གྱི་རྒྱ་མཚོའི་བརླན་གཤེར་དང་།
དྲོད་རླུང་བོད་ས་མཐོར་ཁྱབ་སྟེ་གནམ་གཤིས་ཚ་གྲང་སྙོམས་སྟབས་སྲོག་ཆགས་
དང་སྐྱེ་དངོས་མང་པོ་གང་སར་སྐྱེ་གནས་ཐུབ་པའི་ཁོར་ཡུག་བཟང་པོ་ཞིག་བྱུང་
ཞིང༌། སྐྱེ་དངོས་དེ་དག་གི་ཁྲོད་དུ་རྩ་ཆེའི་སྐྱེ་དངོས་རིགས་བཞི་སྟོང་ལྷག་ཙམ་
ཡོད་པའི་ར་སྤྲོད་བྱས་ཡོད། ། །
དེ་ནས་ས་གཞིར་འཕོ་འགྱུར་ཆེན་པོ་བྱུང་ཐོག་བོད་གངས་ཅན་ཡུལ་དེ་
རིམ་བཞིན་མཐོ་རུ་ཕྱིན་ཏེ་ད་ལྟ་མཐོ་ཚད་རྒྱ་མཚོའི་ངོས་ལས་ཆ་སྙོམས་སྤྱི་ཁྲེ་
བཞི་སྟོང་ལྔ་བརྒྱ་ཙམ་དུ་སླེབས། བརླན་གཤེར་དང་ཚ་དྲོད་ཆེ་བའི་བོད་ཡུལ་
དེ་རིམ་བཞིན་གྲང་ཟུག་ཆེ་རུ་ཕྱིན་ཏེ་ཚ་དྲོད་ཆེ་བའི་ཡུལ་གྱི་ནགས་ཚལ་ཇེ་ཉུང་
དུ་སོང་བས་གནའ་བོའི་སྤྲ་མི་རྣམས་ས་ཐོག་ཏུ་ཟ་ཆས་འཚོལ་བར་མ་འགྲོ་ཀ་
མེད་དུ་གྱུར། དེས་ན་སྤྲ་མི་རྣམས་ཀྱི་ལུས་པོར་འགྱུར་ལྡོག་ཆེན་པོ་བྱུང་ནས་
རིམ་བཞིན་མིའི་རིགས་ཀྱི་བསྐལ་པ་ཡ་ཐོག་སྤྱི་ཚོགས་གོང་དུ་འཕེལ། དེའི་
44



བརྒྱུད་རིམ་ནང་ཐོག་མར་རང་འབྱུང་གི་རྡོ་ཡིས་ཐོན་སྐྱེད་ཀྱི་ལག་ཆ་བྱེད་པ་
དང༌། དེ་ ནས་ ཐོན་སྐྱེད་ ངལ་ རྩོལ་ བྱེད་ པའི་ བརྒྱུད་ རིམ་ ནང་ ཉམས་ མྱོང་
བསགས་ཏེ་ཐོན་སྐྱེད་ཀྱི་དགོས་མཁོར་གཞིགས་ནས་རང་འབྱུང་གི་རྡོ་བརྡུང་
བཟོ་བྱས་ཏེ་རྡོ་ཡི་ལག་ཆ་བཟོ་བའི་རིག་པ་རྙེད། དེས་མིའི་རིགས་ཀྱི་ཐོན་སྐྱེད་
གོང་དུ་འཕེལ་བར་ལོ་རྒྱུས་རང་བཞིན་ལྡན་པའི་ནུས་པ་ཐོན། འོན་ཀྱང་སྐབས་
དེར་གནའ་མི་ཚོའི་ཤེས་པ་དམན་པས་ཐོན་སྐྱེད་ལག་རྩལ་ཞན་པ་དང་། ཐོན་
སྐྱེད་ནུས་ཤུགས་ཧ་ཅང་དམའ་པོ་ཡིན། བརྡུང་བཟོས་རྡོ་ཡི་ལག་ཆ་བེད་སྤྱོད་
པའི་དུས་རབས་དེར་རྡོ་ཆས་རྙིང་མའི་དུས་རབས་ཞེས་འབོད་པ་དང༌། དུས་
མཚམས་དེ་ནི་མིའི་རིགས་འཕེལ་རྒྱས་འགྲོ་བའི་ལོ་རྒྱུས་དུས་མཚམས་རིང་ཤོས་
ཡིན་པ་སྟེ། ཧ་ལམ་མི་ལོ་ཁྲི་ཚོ་སུམ་བརྒྱ་ལྷག་ཙམ་གྱི་ལོ་རྒྱུས་ཡོད་ཅིང་། དེང་
སྐབས་རང་ལྗོངས་སུ་རྡོ་ཆས་རྙིང་མའི་བརྟག་ཞིབ་ལས་ཀ་ནི་ས་ངོས་ནས་འཚོལ་
བསྡུ་བྱེད་པ་ཙམ་ལས་གནའ་ཤུལ་བརྟག་ཞིབ་འཚོལ་བསྡུའི་ལས་ཀ་དངོས་སུ་
འགོ་ཚུགས་མེད། དེར་བརྟེན་ད་ལྟ་ས་ཐོག་ནས་རྙེད་པའི་རྡོ་ཆས་རྙིང་མའི་
གནའ་རྫས་དེ་དག་རྡོ་ཆས་རྙིང་མའི་གནའ་རྫས་འཁྲུལ་མེད་ཡིན་ཞེས་ཚིག་ཐག་
བཅད་ནས་བརྗོད་པར་དཀའ། །
ད་ཡོད་རྡོ་ཆས་རྙིང་མའི་དུས་ཀྱི་གནའ་རྫས་རྙེད་ཡུལ་ནི། ལྷོ་རྒྱུད་དིང་
རི་རྫོང་ཁོངས་སྲུབ་ར་དང༌། བྱང་ཤན་རྩ་རྫོང་ཁོངས་གྲུམ་བུ་ལ། རུ་ཐོག་རྫོང་
ཁོངས་གྲ་ཕུ། བྱང་རྒྱུད་མདོ་དགེ་རྩ་དང་དཀར་རྟིང་བཅས་ས་གནས་ཁག་ལྔ་
ཡོད་པ་དང༌། རྡོ་ཆས་སྣ་ཚོགས་གྲངས་ཉིས་བརྒྱ་ལྔ་བཅུ་བཙལ་རྙེད་ཐུབ་པ་
རེད། །
༡.སྲུབ་ར་ནི། ད་ལྟ་དིང་རི་རྫོང་ཁོངས་རྩྭ་སྐོར་ཤང་གི་སྲུབ་ར་ཞེས་པའི་ས་
གནས་དེ་ཡིན་ཞིང་། ས་གནས་དེ་ནས་འཚོལ་བསྡུ་བྱས་པའི་རྡོ་ཆས་ལག་ཆ་
ཁྱོན་བསྡོམས་ངོ༌གྲངས་བཞི་བཅུ་ཙམ་ཡོད་ཐོག་ནས་རྡོ་ཆས་ བཅོ་ ལྔའི་ བཟོ་
དབྱིབས་ནི་གཞོག་བྱེད་དང་འབིག་བྱེད་ཀྱི་ལག་ཆ་ཡིན་ཞིང་། རྡོ་ཆས་ དེ་
45



རིགས་ཕལ་ཆེར་ད་ནས་མི་ལོ་ཁྲི་ལྔ་ཙམ་སྔོན་གྱི་རྡོ་ཆས་རྙིང་མའི་དུས་དཀྱིལ་
ལམ་དུས་མཇུག་གི་གནའ་རྫས་ཤིག་རེད། །
༢.གྲུམ་བུ་ལ་ནི། ནག་ཆུ་ཤན་རྩ་རྫོང་ཁོངས་ཤན་རྩ་ཤང་གི་གྲུམ་བུ་ལ་ཞེས་
པའི་ས་གནས་དེ་རེད་སྙམ། ས་གནས་དེ་ནས་བཙལ་རྙེད་ཐུབ་པའི་རྡོ་ཆས་ངོ་
གྲངས་བཅུ་བཞི་ཙམ་ཡོད། དེ་དག་གི་བཟོ་དབྱིབས་ནི་གཞོག་བྱེད་དང་འབིག་
བྱེད་རྣོ་ཅན་གྱི་རིགས་ཡིན་ཞིང༌། རྡོ་ཆས་དེ་རྣམས་སྲུབ་ར་ནས་འཚོལ་བསྡུ་
བྱས་པའི་རྡོ་ཆས་ལས་སྤུས་ཚད་ལེགས་པ་ཡོད། །
༣.གྲ་ཕུ་ནི། རུ་ཐོག་རྫོང་ཁོངས་རེ་བཅོལ་ཤང་གི་གྲ་ལུང་ཞེས་པའི་འབྲོག་
ར་དེའི་ཕུ་ནས་རེད་སྙམ། ས་ཆ་དེ་ནས་བཙལ་རྙེད་བྱུང་བའི་རྡོ་ཆས་ངོ་གྲངས་
ཉི་ཤུ་རྩ་དྲུག་ཡོད་པའི་ནང་ནས་རྡོ་གཡམ་དང་རྡོ་རིལ་ལག་ཆ་རེ་ཟུང་ཕུད། དེ་
མིན་ཚང་མ་བཟོ་དབྱིབས་ལ་བལྟས་ཚེ་གཞོག་བྱེད་ཀྱི་ལག་ཆ་རིང་ཐུང་ཁག་
གཉིས་དང༌། འབིག་བྱེད་ཀྱི་ལག་ཆ་རྣོ་ཅན་ཤ་སྟག་རེད། །
༤.མདོ་དགེ་རྩ་ནི། བྱང་རྒྱུད་མདོ་དགེ་རྩ་ཞེས་ཤན་རྩ་རྫོང་གི་ཁོངས་ཡིན་
ཚུལ་གསུངས་ཀྱང་། ཤན་རྩ་རྫོང་ཁོངས་ཀྱི་ས་མིང་ནང་རྙེད་དཀའ། ས་ཆ་དེ་
ནས་བཙལ་རྙེད་ཐུབ་པའི་རྡོ་ཆས་ངོ་གྲངས་བདུན་ཅུ་དོན་དྲུག་ཡོད་པའི་ནང་
ནས་རྡོ་གཡམ་གྱི་ལག་ཆ་ངོ་གྲངས་བཅོ་ལྔ་དང་། རྡོ་རིལ་གྱི་ལག་ཆ་ངོ་གྲངས་
བདུན་ཕུད། དེ་མིན་རྡོ་ཆས་རྣམས་ཀྱི་བཟོ་དབྱིབས་ལ་བལྟས་ན་གཞོག་བྱེད་
དང༌། གཅོད་བྱེད། འབིག་བྱེད་སོགས་ཀྱི་ལག་ཆ་ཡིན་བཟོ་འདུག ། །
གྲ་ཕུ་དང་མདོ་དགེ་རྩ་ནས་འཚོལ་བསྡུ་བྱས་པའི་རྡོ་ཆས་རྣམས་ངོ་བོ་
གཅིག་མཚུངས་ཀྱི་ཁོངས་སུ་གཏོགས་པ་དང་། དེའི་ལོ་རབས་ཀྱང་ཧ་ལམ་རྡོ་
ཆས་རྙིང་མའི་དུས་མཇུག་སྟེ་མི་ལོ་ཆིག་ཁྲི་ལྷག་ཙམ་སོང་སྙམ། རྡོ་ཆས་ཁག་དེ་
གཉིས་ཀྱི་དཔེ་མཚོན་རྣམས་གྲུམ་བུ་ལ་ཞེས་པའི་ས་གནས་ནས་ཐོན་པའི་རྡོ་ཆས་
ལས་བཟོ་སྤུས་ཅུང་ལེགས་ པ་ དང་ བཟོ་དབྱིབས་ཆུང་འབྲིང་རིགས་གཙོ་བོ་
ཡིན། །
46



༥.དཀར་རྟིང་ནི། དཔལ་མགོན་རྫོང་ཁོངས་ཞོ་རུ་ཤང་སེར་གླིང་མཚོའི་ཉེ་
འགྲམ་དུ་གནས་ཞེས་འཁོད། ས་གནས་དེ་ནས་འཚོལ་བསྡུ་བྱས་པའི་རྡོ་ཆས་
གཙོ་བོ་ནི་རྡོ་གཡམ་དང་རྡོ་རིལ་གྱི་ལག་ཆ་དང༌། དེ་མིན་རྡོ་ཆས་གཞན་དག་
ཡིན་ཞིང་། དེའི་ནང་རྡོ་གཡམ་ལག་ཆ་ངོ་གྲངས་དྲུག་ཅུ་རེ་བཞི་དང་། རྡོ་རིལ་
ལག་ཆ་ངོ་གྲངས་དྲུག རྡོ་ཆས་གཞན་དག་ངོ་གྲངས་སུམ་ཅུ་སོ་དགུ་སོགས་རྡོ་
ཆས་ཀྱི་རྣམ་གྲངས་མང་པོ་བཙལ་རྙེད་ཐུབ་པ་བྱུང་ཡོད། མདོར་ན་གོང་གསལ་
ས་ཆ་ཁག་ནས་བཙལ་རྙེད་ཐུབ་པའི་རྡོ་ཆས་ངོ་གྲངས་བརྒྱ་ལྷག་ཡོད་པ་དེའི་
ནང་རྡོ་གཡམ་ལག་ཆ་དང་། རྡོ་རིལ་ལག་ཆ། དེ་མིན་གཞོག་བྱེད་ལག་ཆ་སྤྱི་
དང་། གཞོག་བྱེད་ཀོང་ཀོང་ཅན། གཞོག་བྱེད་ཁ་ཤོ་ཅན། གཞོག་བྱེད་རྩེ་
ཅན་སོགས་རྣམས་གྲངས་མང་ཞིང༌། དེ་དག་གི་ལོ་རབས་ལ་བལྟས་ན་རྡོ་ཆས་
རྙིང་མའི་དུས་མཇུག་སྟེ་ད་བར་མི་ལོ་ཆིག་ཁྲི་ལྷག་ཙམ་སོང་ཡོད་པ་རེད། དེ་
བཞིན་རྡོ་ཆས་རྙིང་མའི་ གནའ་ རྫས་ཀྱི་གྲུབ་ཆ་དང་། བཟོ་ ཐབས། བཟོ་
དབྱིབས་སོགས་ཀྱི་ཐད་རྡོ་ཆས་རིག་གནས་གཞན་དང་མི་འདྲ་བའི་ཁྱད་ཆོས་
མང་པོ་ལྡན་ཡོད་པ་བཅས་སོ། །
དེ་ནས་མི་རྣམས་ཀྱི་ཐོན་སྐྱེད་ངལ་རྩོལ་ཉམས་མྱོང་སྔར་བས་ཕུན་སུམ་
ཚོགས་སུ་ཕྱིན་ཏེ་ཐོན་སྐྱེད་ཀྱི་དགོས་མཁོར་གཞིགས་ནས་རྡོ་ཆས་བརྡར་བཟོ་
བྱེད་པའི་རིག་པ་རྙེད་ཅིང་། བརྡར་བཟོའི་རྡོ་ཆས་བེད་སྤྱོད་པའི་དུས་མཚམས་
འདི་ལ་རྡོ་ཆས་གསར་མའི་དུས་རབས་ཞེས་འབོད་པ་དང༌། དེས་སྐབས་དེའི་
ཐོན་སྐྱེད་གོང་དུ་འཕེལ་བར་ནུས་པ་ངེས་ཅན་ཞིག་ཐོན་ཡོད། །
རྡོ་ཆས་གསར་མའི་དུས་རབས་ནི། འཛམ་གླིང་ཁྱོན་ཡོངས་ནས་བཤད་
ན་མི་ལོ་ཆིག་ཁྲི་ལྷག་ཙམ་གྱི་གོང་དུ་ཡིན་ཞིང༌། རྡོ་ཆས་གསར་རྙིང་གི་དུས་
རབས་ཕན་ཚུན་བསྡུར་ན་རྡོ་ཆས་གསར་མའི་དུས་རབས་ནི་ཧ་ཅང་ཐུང་ངུ་ཞིག་
ཡིན་ཡང་དུས་རབས་འདི་ནི་མིའི་རིགས་འཕེལ་རྒྱས་འགྲོ་བའི་ལོ་རྒྱུས་ཐོག་ཧ་
ཅང་གལ་འགངས་ཆེ་བའི་དུས་རབས་ཤིག་ཡིན་ཞིང་། དེའི་དུས་བརྡར་བཟོས་
47



རྡོ་ཆས་དང་། རྫ་ཆས་གསར་བཟོ་བྱེད་ཐུབ་པ་བྱུང་བ་མ་ཟད། ཞིང་ལས་ལག་
རྩལ་དར་བ་དེས་མི་རྣམས་ཀྱི་འཚོ་བར་རྩེ་བའི་རང་བཞིན་ལྡན་པའི་འགྱུར་ལྡོག་
བྱུང་ཡོད། དུས་རབས་དེའི་ཐོག་མ་དང་དུས་དཀྱིལ་དུ་མ་རྒྱུད་ཀྱི་སྤྱི་ཚོགས་དེ་
ཕ་རྒྱུད་ཀྱི་སྤྱི་ཚོགས་སུ་འཕོ་འགྱུར་སོང་བས་སྤྱི་ཚོགས་ཀྱི་ཐོན་སྐྱེད་ནུས་ཤུགས་
ཉིན་བཞིན་གོང་མཐོར་སོང་ཞིང་། དེ་ནས་དུས་རབས་དེའི་དུས་མཇུག་ཏུ་ཕ་
རྒྱུད་ཀྱི་སྤྱི་ཚོགས་དེའང༌ གྲལ་ རིམ་ གྱི་སྤྱི་ཚོགས་ ཕྱོགས་ སུ་ གོང་དུ་འཕེལ་ བ་
རེད། །
བོད་ས་མཐོ་ནས་བཙལ་རྙེད་ཐུབ་པའི་རྡོ་ཆས་གསར་མའི་གནའ་རྫས་དེ་
དག་རིགས་གསུམ་དུ་དབྱེ་ཆོག་པ་སྟེ། རྫ་ཆས་དང་བརྡར་བཟོས་རྡོ་ཆས་རྩ་བ་
ནས་མེད་ཅིང་། རྡོ་ཆས་འཇམ་རིགས་དང་བརྡུང་བཟོས་རྡོ་ཆས་ཆེ་གྲས་སམ་
ཡང་ན་རྡོ་ཆས་འཇམ་རིགས་ཁོ་ན་ཡིན་པའི་རྡོ་ཆས་གསར་མའི་གནའ་ཤུལ་དང་
གཅིག རྡོ་ཆས་འཇམ་རིགས་དང་། རྫ་ཆས། བརྡར་བཟོས་རྡོ་ཆས་སོགས་
དུས་མཉམ་དུ་གནས་པའི་རྡོ་ཆས་གསར་མའི་གནའ་ཤུལ་དང་གཉིས། རྡོ་ཆས་
འཇམ་རིགས་ཁོ་ན་ལས་མཐོང་རྒྱུ་མེད་པའི་རྡོ་ཆས་གསར་མའི་གནའ་ཤུལ་དང་
གསུམ་བཅས་སོ། ། གནའ་ཤུལ་རིགས་མི་འདྲ་བ་གསུམ་པོ་དེས་རྡོ་ཆས་གསར་
མའི་འཕེལ་རིམ་གྱི་དུས་མཚམས་ཁག་གསུམ་མཚོན་པ་རེད་སྙམ། །
གནའ་ཤུལ་རིགས་དང་པོའི་གྲས་ཀྱི་གནས་ཡུལ་ཁག་ཉི་ཤུ་རྩ་དགུ་བཙལ་
རྙེད་ཐུབ་པ་དེ་དག་ནི་བྱང་རྒྱུད་ཀྱི་ད་ལྟའི་ཤན་རྩ་རྫོང་དང་མཚོ་གཉིས་དོན་
གཅོད་ཁྲུའུ་ ཡི་ ཁོངས་ སུ་ གནས་ཡུལ་ བཅོ་བརྒྱད་དང་། དཔལ་མགོན་རྫོང་
ཁོངས་ཚ་སྟོད་ཚ་ཁ་དང༌། དེའུ་རངས་འབུམ་མཚོ། ཡག་ཅུ་ཡ་ཐོད། མཚོ་སྣེ་
(《བོད་རང་སྐྱོང་ལྗོངས་ཀྱི་ས་མིང་ཐོ་དེབ》ཅེས་པའི་ནང་ས་མིང་དེ་དག་གསལ་
བར་འཁོད་མི་འདུག)བཅས་དང་། སྤུ་ཧྲེང་རྫོང་ཁོངས་མ་ཕམ་གཡུ་མཚོའི་
བྱང་ཤར་ངོས། ” རུ་ཐོག་རྫོང་ཁོངས་ཕ་ཡེ་ཀྲན་ལུང་ཤུར་ཀྱི་བྱང་ངོས། སྐྱིད་
རོང་རྫོང་ཀྲེ་པ་ཤང་ཁོངས་མཚོ་དོ་ལུང་གི་ནུབ་ངོས། གཉའ་ལམ་རྫོང་ཁོངས་
48



ཡར་སླེབས་ ཤང་དང༌། ཡང་འཇོན་(ལུག་ར)བཅས་ཡིན། གནས་ཡུལ་དེ་
རྣམས་བོད་ས་མཐོའི་ནུབ་རྒྱུད་དང་། བྱང་རྒྱུད། ལྷོ་རྒྱུད་བཅས་ཀྱི་ཡངས་
ཤིང་རྒྱ་ཆེ་བའི་ས་ཆར་གནས་སྟབས་རྡོ་ཆས་རྙིང་མའི་གནས་ཡུལ་ཧ་ལམ་འདྲ་
བ་ཡིན། གོང་གསལ་ས་ཆ་དེ་དག་ནས་རྡོ་ཆས་འཇམ་རིགས་ཀྱི་དཔེ་མཚོན་
བཙལ་རྙེད་ཐུབ་པ་དང་། ས་ཆ་ཉུང་ཤས་ནས་བརྡུང་བཟོས་རྡོ་ཆས་ཆེ་གྲས་
དང་རྡོ་ཆས་འཇམ་རིགས་འཚོལ་བསྡུ་བྱེད་ཐུབ་པ་བྱུང་སྟབས་དེ་རྣམས་ནི་རྡོ་
ཆས་གསར་མའི་དུས་རབས་ཀྱི་གནའ་རྫས་ཡིན་པར་གཏན་འཁེལ་རགས་ཙམ་
བྱས་ཡོད། འོན་ཀྱང་གནའ་རྫས་བརྟག་ཞིབ་མཁན་ལ་ལས་ གོང་གསལ་ ས་
གནས་དེ་དག་ལ་བརྡར་བཟོས་རྡོ་ཆས་དང་རྫ་ཆས་གཅིག་ཅར་དུ་གནས་མེད་
སྟབས་རྡོ་ཆས་བར་མའི་དུས་རབས་ཡིན་པར་ངོས་འཛིན་གཏན་འཁེལ་གནང༌།
གོང་གསལ་དེ་དག་ལ་བོད་ས་མཐོའི་ཐུན་མོང་མ་ཡིན་པའི་ཁྱད་ཆོས་ལྡན་པ་
ཞིག་ཡིན། ལྷག་པར་དུ་རྡོ་ཆས་འཇམ་རིགས་དང་། རྫ་ཆས། བརྡར་བཟོས་
རྡོ་ཆས་བཅས་མཉམ་དུ་གནས་པའི་རྡོ་ཆས་གསར་མའི་དུས་རབས་ཀྱི་གནའ་
ཤུལ་གྲགས་ཅན་ཆབ་མདོ་ཁ་རུབ་ཀྱི་གནའ་རྫས་སྔོག་འདོན་བརྟག་ཞིབ་གནང༌
བ་ནི་ལོ་རྒྱུས་རང་བཞིན་ལྡན་པའི་བྱ་བ་བཟང་པོ་ཞིག་རེད། དེས་ད་ནས་
བརྩིས་པའི་མི་ལོ་བཞི་སྟོང་ལྔ་སྟོང་སྔོན་གྱི་བོད་ས་མཐོའི་ཐོག་གི་མི་རྣམས་ཀྱི་
གནས་བབས་གསལ་བར་བསྟན། ཆབ་མདོ་ཁ་རུབ་ཅེས་པའི་གྲོང་ཚོ་འདི་ནི་ད་
ལྟའི་ཆབ་མདོ་ས་གནས་ཀྱི་ཨར་འདམ་བཟོ་གྲྭའི་གནས་ཡུལ་དེར་ཡིན་པ་དང་།
ས་ཆ་དེའི་མིང་ཐོབ་ཚུལ་ལ་བཤད་ཚུལ་མང་བས་ད་ལྟ་ཡིག་ཐོག་ཏུ་ཁ་རོ་དང་།
མཁར་རོ། ཁ་རུབ་ བཅས་འབྲི་སྲོལ་མི་འདྲ་ བ་ ཁག་ གསུམ་ཙམ་ ཡོད་ ཅིང༌།།
རང་ཉིད་ས་གནས་དེ་གར་དངོས་སུ་བསྐྱོད་དེ་རྟོག་ཞིབ་བྱས་པར་གཞིགས་ན་ས་
དབྱིབས་རི་ཁ་རུབ་པ་ལྟ་བུའི་ནང་དུ་གྲོང་ཚོ་དེ་ཆགས་སྟབས་ཁ་རུབ་གྲོང་ཚོ་
ཞེས་མིང་ཐོབ་ཅེས་པར་རྒྱུ་མཚན་ངེས་ཅན་ཞིག་འདུག་སྙམ། ཁ་རུབ་གནའ་
ཤུལ་ནི་ཆུ་བོ་གྲགས་ཅན་གསུམ་གྱི་ཡ་གྱལ་རྫ་ཆུའི་ནུབ་ངོས་ཆུ་འགྲམ་དུ་གནས་
49



པ་དང་། མཐོ་ཚད་རྒྱ་མཚོའི་ངོས་ལས་སྤྱི་ཁྲེ་སུམ་སྟོང་བརྒྱ་ཙམ་ཡོད་པ། རྒྱ་
ཁྱོན་སྤྱི་ཁྲེ་གྲུ་བཞི་མ་ཆིག་ཁྲི་ཙམ་ཡོད། གནའ་ཤུལ་དེ་ཐོག་མར་ཆབ་མདོ་ཨར་
འདམ་བཟོ་གྲྭ་རྒྱ་བསྐྱེད་གཏོང་སྐབས་ས་འོག་ནས་རྫ་སྣོད་མང་པོ་ཐོན་སྟབས་
བཟོ་པ་མང་པོས་གང་ཡིན་མ་ཤེས་པར་རྫ་ཁོག་མང་པོ་བསྒྲུགས་ཏེ་ཆབ་ཏོག་
ཀྱང་བྱེད་མྱོང་ཟེར། དེ་ནས་བཟོ་པ་འགའ་ཞིག་གིས་གནས་ཚུལ་དེ་སྐབས་དེར་
ཆབ་མདོ་ས་གནས་སུ་ཡོད་པའི་རང་སྐྱོང་ལྗོངས་གནའ་རྫས་དོ་དམ་ཨུ་ཡོན་ལྷན་
ཁང་གི་ལས་བྱེད་མི་སྣར་བཤད་སྟབས་ཁོང་ཚོ་ས་གནས་དེ་གར་དངོས་སུ་བསྐྱོད་
དེ་བརྟག་ཞིབ་བྱས་པ་དང་། དེ་རྗེས་སི་ཁྲོན་སློབ་གྲྭ་ཆེན་མོའི་ གནའ་རྫས་
བརྟག་ཞིབ་མི་སྣ་དང་མཉམ་འབྲེལ་ཐོག་རྒྱ་ཁྱོན་སྤྱི་ཁྲེ་གྲུ་བཞི་མ་ཆིག་སྟོང་
བརྒྱད་བརྒྱ་ཙམ་གྱི་ཁུལ་དུ་སྔོག་འདོན་བརྟག་ཞིབ་ཐེངས་གཉིས་ཙམ་བྱས་ནས་
《ཆབ་མདོ་ཁ་རུབ》ཅེས་པའི་བརྟག་ཞིབ་སྙན་ཞུའི་ནང་བཀོད་པར་གཞིགས་ན།
ཁང་པའི་རྗེས་ཤུལ་ཁག་ཉི་ཤུ་རྩ་དགུ་དང་། རྡོ་ཡི་རྩིག་རོ་དུམ་བུ་གསུམ། རྡོ་
རྩིག་སྡིང་ཆ་སྒོར་མོ་གཉིས། རྡོ་ཡི་ར་སྐོར་གསུམ། མེ་ཐལ་སྤུངས་པ་དོང་བཞི་
བཅས་དང་། གནའ་རྫས་དངོས་པོའི་གྲས་སུ་རྡོ་ཆས་གྲངས་བདུན་སྟོང་དགུ་
བརྒྱ་བདུན་ཅུ་དོན་བརྒྱད་དང༌། རུས་ཆས་གྲངས་གསུམ་བརྒྱ་དྲུག་ཅུ་རེ་བརྒྱད།
རྫ་ལྡེབ་གྲངས་ཁྲི་གཉིས་ལྷག་ཙམ་ནས་བསྐྱར་དུ་ལྷུ་སྒྲིག་ཐུབ་པ་གྲངས་བཞི་བཅུ་
ཞེ་དྲུག རྒྱན་ཆ་དངོས་པོ་གྲངས་ལྔ་བཅུ་བཅས་ཡོད། ཁ་རུབ་གྲོང་ཚོའི་གནའ་
ཤུལ་གྱི་ཁང་པ་ཁག་ལ་བརྟག་ཞིབ་བྱས་པར་གཞིགས་ན་དེ་དག་རྩྭ་བསྲེས་ས་
ཕག་གི་ཁང་པ་དང༌། རྡོ་རྩིག་གི་ཁང་པ་བཅས་རིགས་གཉིས་སུ་ཕྱེ་ཞིང༌། རྩྭ་
བསྲེས་ས་ཕག་གི་ཁང་པའང་ནང་གསེས་ཕྱེ་ན་ཨ་ལོང་དབྱིབས་ཅན་ཀྱི་ཁང་པ་
དང་། ས་ཕྱེད་དུས་ཀྱི་ཁང་པ། ས་སྟེང་གི་ཁང་པ་བཅས་ཁག་མི་འདྲ་བ་གསུམ་
ཡོད། ཐབ་ནི་ཁང་པའི་དཀྱིལ་དུ་རྡོ་གསུམ་བཙུགས་ཡོད་པ་དང༌། འགའ་
ཞིག་རྡོ་གཡམ་གྱིས་ཐབ་སྟེགས་བྱས་ཏེ་མཐའ་རུ་འདམ་པ་བྱུགས་ནས་གཏིང༌
རིང་པོ་མེད་པར་སྡེར་མ་ཀོང་དོང་གི་དབྱིབས་དང་འདྲ་པོ་ཡོད་ཅིང་། ཁང་
50



པའི་མཚམས་སོ་སོར་ཀ་བ་བཙུགས་པའི་ཤུལ་ཡོད་ལ། ཁང་པའི་ཐོག་ཀྱང་ལྕམ་
ཤིང་སྟེང་ས་ཚི་ཅན་བཏིང་ནས་བཀབ་ཡོད། ཁང་པ་དེ་དག་གི་རྒྱ་ཁྱོན་སྤྱིར་
བཏང་བྱས་ན་སྤྱི་ཁྲེ་གྲུ་བཞི་མ་བཅོ་ལྔ་ནས་ཉི་ཤུ་ཙམ་བར་ཡོད་པ་དང༌། ཁང་
པ་ཆེ་ཤོས་དེར་མདོ་སྦུག་གཉིས་ཡོད་ལ་རྒྱ་ཁྱོན་སྤྱི་ཁྲེ་གྲུ་བཞི་མ་བདུན་ཅུ་ཟིན་གྱི་
ཡོད། རྡོ་རྩིག་གི་ཁང་པ་ནི་ས་ཕྱེད་དུས་ཀྱི་ཁང་པ་ཡིན་པ་དང་། ཁང་པའི་
བཟོ་དབྱིབས་ནི་གྲུ་བཞི་གྲུ་རྐྱང་ཡིན་ལ་རྒྱ་ཁྱོན་སྤྱི་ཁྲེ་གྲུ་བཞི་མ་ཉི་ཤུ་རྩ་ལྔ་ནས་
སུམ་ཅུའི་ བར་ ཡོད། ཁང་ རོའི་ རྗེས་ ཤུལ་ ལ་ བལྟས་ ཚེ་ ཁང་ པ་ དེ་ ཚོ་ ཐོག་
བརྩེགས་ཉིས་ཐོག་ཡིན་པ་གསལ་པོར་མཐོང་ཐུབ་ཅེས་འཁོད། གོང་དུ་སྨོས་
པའི་ཁང་པ་དེ་དག་ལ་དབྱེ་ཞིབ་བྱས་པར་གཞིགས་ན་གནའ་དུས་ཁ་རུབ་གྲོང་
ཚོའི་ཁང་པ་དང་དེང་རབས་བོད་ཀྱི་ཁང་རྙིང་དེ་ཚོའི་ཕྱི་ཡི་རྣམ་པ་འདྲ་བའི་
ཕྱོགས་མང་པོ་ཡོད་པ་སྟེ། ཁང་པའི་ཐོག་ཁོད་སྙོམས་ཡིན་པ་དང་། ནང་དུ་ཀ་
བ་དང་ལྕམ་ བཏང་བ། དབྱིབས་གྲུ་བཞི་ཡིན་པ། ཁང་པའི་དཀྱིལ་དུ་རྡོ་
གསུམ་དང་ཡང་ན་རྡོ་གཡམ་གྱི་ཐབ་བཙུགས་པ། ཁང་པ་ལ་ལ་མདོ་སྦུག་
གཉིས་སུ་ཕྱེ་བ། རྩིག་པའི་རྒྱུ་རྡོ་དང་རྩྭ་བསྲེས་ས་ཕག་ལས་གྲུབ་པ། ཐོག་
བརྩེགས་གཅིག་གམ་གཉིས་ཡིན་པ་སོགས་མཐུན་ཕྱོགས་ཧ་ཅང་མང་པོ་ཡོད་པ་
དངོས་སུ་མཐོང་ཐུབ། དེ་བཞིན་ས་ཕྱེད་དྲུས་ཀྱི་ཁང་པ་དེ་རིགས་ནི་ཉེ་བའི་ལོ་
རབས་ལྔ་བཅུ་པའི་ཐོག་མ་ལའང་གདན་ས་ཆེན་པོ་གསུམ་གྱི་ཡ་གྱལ་སེ་ར་ཐེག་
ཆེན་གླིང་གི་མདུན་ངོས་སུ་དངོས་སུ་མཐོང་རྒྱུ་ཡོད། དེ་ནི་ས་སྤྱི་ཁྲེ་གང་ལྷག་
ཙམ་མར་དུས་ཏེ་མཐའ་བཞིར་རྡོ་རྩིག་བསླངས་པ་དང་། རྩིག་པའི་ནང་དུ་ཟ་
ཆས་སོགས་དངོས་པོ་འཇོག་སའི་ཁུང་པོ་གྲུ་བཞི་མང་པོ་བཟོས་ཡོད་ལ། ཐོག་
ནི་སྦྲ་ནག་གི་གུར་འདྲ་བ་ཞིག་ཡོད་པ་བཅས་དེས་བོད་ས་མཐོའི་ཐོག་གི་ཨར་
ལས་བཟོ་སྐྲུན་གྱི་འཕེལ་རིམ་མཚོན་པ་ཞིག་རེད་སྙམ། །
《ཆབ་མདོ་ཁ་རུབ》ཅེས་པའི་སྙན་ཞུའི་ཡིག་ཆའི་ནང་འཁོད་པ་ལྟར་ན་ས་
འོག་ནས་ཐོན་པའི་གནའ་རྫས་མང་ཤོས་ནི་རྡོ་ལས་བཟོས་པའི་ཐོན་སྐྱེད་ཡོ་ཆས་
5



ཡིན་ཞིང་། དེའི་ནང་བརྡུང་བཟོས་རྡོ་ཆས་དང་། རྡོ་ཆས་ཕྲ་མོ། བརྡར་
བཟོས་རྡོ་ཆས་བཅས་རིགས་གསུམ་ཡོད་ཀྱང་། བརྡུང་བཟོས་རྡོ་ཆས་ནི་ཐོན་
སྐྱེད་ཡོ་ཆས་གཙོ་བོ་ཡིན་པ་སྟེ། ཁྱོན་བསྡོམས་གྲངས་འབོར་དྲུག་སྟོང་བརྒྱད་
བརྒྱ་ཉི་ཤུ་རྩ་བརྒྱད་ཙམ་ཡོད་པ་རེད། རྡོ་ཆས་དེ་རྣམས་ཀྱི་གྲུབ་ཆ་ནི་བྱེ་ཞིབ་
བྲག་རྡོ་དང་། དཀར་གོང་། བྱེ་འདྲེས་བྲག་རྡོ། དཀར་གོང་བྲག་རྡོ་སོགས་
ཡིན་ཞིང་། རྡོ་ཆས་ནི་སྦྱག་མ་དང་། སྟ་རེ། འཇོར། འབྲེག་གཏུབ་ལག་ཆ།
གཤོལ། མདུང་རྩེ། མདའ་རྩེ་སོགས་རྣམ་གྲངས་ཤིན་ཏུ་མང་། དེ་བཞིན་
ཞིབ་ཚགས་རྡོ་ཆས་ཁྱོན་བསྡོམས་ངོ་གྲངས་དྲུག་བརྒྱ་སོ་བཞི་ཙམ་བཙལ་རྙེད་
ཐུབ་པ་དེ་དག་གི་རྡོའི་གྲུབ་ཆ་ནི་དཀར་གོང་དང་མེ་རྡོ་སོགས་ཡིན་ཞིང་། ཕྲ་
མོའི་རྡོ་ཆས་ཀྱི་གྲས་སུ་བསྐྱར་དུ་ལས་སྣོན་བྱས་པའི་རྡོ་གཡམ་གྱི་མདའ་རྩེ་དང་།
གཞོག་བྱེད་ལག་ཆ། ཀོས་རྒྱག་ལག་ཆ་སོགས་ཡོད། བརྡར་བཟོས་རྡོ་ཆས་ཁྱོན་
བསྡོམས་ངོ༌ གྲངས་ ལྔ་ བརྒྱ་བཅུ་དྲུག་ཡོད་པ་དེ་དག་ གི་རྡོ་རྒྱུ་ནི་ རྡོ་དཀར་
མཁྲེགས་པོ་དང་། མེ་རིའི་བྲག་རྡོ། རྡོ་གཡམ་སོགས་ཡིན་པ་དང་། རྡོ་ཆས་
དེའི་གྲས་སུ་ སྟ་རེ་དང་། སྟེའུ་རྩག་ གཟོང་། གྲི། མདའ་རྩེ། མདུང་རྩེ།
གཏུབ་འབྲེག་ལག་ཆ། དབུར་བརྡར་ལག་ཆ་སོགས་བཟོ་རྩལ་ཞིབ་ཚགས་ལ་
མཛེས་པ་དང་རྣམ་གྲངས་ཤིན་ཏུ་མང་། རྡོ་ཆས་དེ་ཚོར་ལྷོ་ནུབ་ཁུལ་གྱི་ས་
གནས་གཞན་ནས་ཐོན་པའི་རྡོ་ཆས་དང་མི་འདྲ་བའི་ཁྱད་ཆོས་ལྡན་ཡོད་པ་ནི།
སྟ་རེ་དང་སྟེའུ་རྩག་ཚང་མ་དབྱིབས་ནར་མོ་ཤ་སྟག་ཡིན་པ་དང་། རྡོ་གྲི་ལའང་
ཟླ་གམ་དབྱིབས་ཅན་གྱི་རྡོ་གྲི་དང་། རྡོ་གྲི་ལྟག་དགྱེ་སོགས་ཡོད་པ་རེད། །
ས་འོག་ནས་ཐོན་པའི་རུས་ཆས་གྲངས་འབོར་ཉུང་ཞིང༌། རྣམ་གྲངས་ནི་
རུས་པའི་སྙུང་བུ་དང༌། ཁབ། སྟ་རེ། གྲིའི་ཡུ་བ། རུས་ལེབ་སོག་ལེ་ཁ་ཅན།
རྫ་ཆས་བཟོ་བྱེད་ལག་ཆ། ལུགས་པར་རྒྱག་བྱེད་ལག་ཆ་སོགས་ཡོད། ལྷུང་བུ་
ནི་སེམས་ ཅན་ གྱི་རྭ་ཅོས་ བཟོས་པ་ ཞིག་ཡིན་པ་མ་གཏོགས་དེ་མིན་ཚང་མ་
སེམས་ཅན་གྱི་སུག་ལག་སོགས་ཀྱི་རུས་པར་ལས་སྣོན་བྱས་ཏེ་བཟོས་པ་ཤ་སྟག་



རེད། རུས་ཆས་མང་ཆེ་བ་སྤུས་ལེགས་བཟོས་ཡོད་པ་དང༌། རུས་ཁབ་ཆུང་
ཤོས་ལ་སྐར་ཆ་གཉིས་དང་ཚེག་བཞི་ཙམ་ལས་མེད་ལ་ཁབ་མིག་ཀྱང་ཆ་ཚང་
བསྡད་ཡོད་པ་རེད། །
རྗེ་ཆས་ལ་ཆ་བཞག་ན་ཁོག་མ་དང་། སླ་ང་། ཕོར་པ། བུམ་པ་ཉིས་
སྦྲེལ། བུམ་པ་སོགས་རྣམ་གྲངས་མང་པོ་མེད་ཀྱང་དེའི་ཐོག་གི་རི་མོ་ནི་བརྐོས་
བྲིས་རི་མོ་དང་། ཐག་རིས། ལེབ་ཤད་རི་མོ། ཟུར་སྣོན་བརྩེགས་པའི་རི་མོ།
ཚེར་ཅན་རི་མོ། དཔར་མནན་རི་མོ། སྲོ་ཤད་རི་མོ། སྨྱུག་གཟེབ་རི་མོ་སོགས་
རྣམ་གྲངས་ཕུན་སུམ་ཚོགས་པོ་ཡོད་ལ། ལྷག་པར་དུ་རང་ཅག་རྣམས་ཀྱིས་དོ་
སྣང་བྱེད་དགོས་པ་ཞིག་ལ་རྫ་ཆས་ཚོན་ཁྲ་ཅན་རྙེད་ཐུབ་པ་བྱུང་ཡོད། དེ་དག་
གི་རི་མོ་མདོག་ནག་ཟུར་གསུམ་དང་གའུ་གཟུགས་ཡིན་ཞིང༌། རི་མོ་མེད་པའི་
རྫ་ཆས་གཅིག་ཀྱང་རྙེད་ཐུབ་མེད། རྫ་རྒྱུའི་ཆ་ནས་བཤད་ན་འདག་ས་དང་བྱེ་
མ་མཉམ་བསྲེས་ཀྱི་རྫ་རྒྱུ་རྩུབ་པོ་དང་འཇམ་པོ་ཁག་གཉིས་ཡོད། རྫ་ཆས་མང་
ཆེ་བར་འཇམ་བརྡར་བརྒྱབ་ཡོད། རྫ་ཆས་ཚོན་ཁྲ་ཅན་དེ་ཚོའི་རི་མོའི་ཚོས་
གཞི་ནི་དམར་པོ་དང་། སེར་པོ། ཐལ་མདོག ནག་པོ་བཅས་སྣ་ཁ་བཞི་ཡིན་
ལ། དེའི་ནང་ནས་ཚོས་གཞི་སེར་པོ་དང་ཐལ་མདོག་གཙོ་བོ་ཡིན་འདུག །
རྒྱན་ཆར་ཆ་བཞག་ན་སྐྲ་གཟེར་དང་། མོ་ཀོར། ཨ་ལོང་། ཕྲེང་རིལ།
མགུལ་རྒྱན། སྒྲོག་གདུབ། ཕྲུལ་ཕུལ། བུ་ཁ་ཡོད་པའི་འགྲོན་བུ་སོགས་རྣམ་
གྲངས་མང་ཞིང་། དེ་རྣམས་ཀྱི་རྒྱུ་ཆ་ནི་རྡོ་དང༌། གཡང་ཊི། རུས་པ་བཅས་
ཡིན་པ་དང༌། བཟོ་རྩལ་ཞིབ་ཚགས་པ་དང་བཟོ་དབྱིབས་མཛེས་པ་སོགས་ཀྱི་
དགེ་མཚན་མང་པོ་ལྡན་ཡོད་པ་རེད། །
མདོར་ན། ཁ་རུབ་ཀྱི་གནའ་ཤུལ་ནི་རྡོ་ཆས་གསར་མའི་དུས་རབས་ཀྱི་
རིག་གནས་ཁོངས་སུ་གཏོགས་པ་དང་། གནའ་རྫས་བརྟག་ཞིབ་པ་མཁས་ཅན་
རྣམས་ཀྱིས་འདི་ནི་ས་གནས་གཞན་དག་ནས་ཐོན་པའི་གདོད་མའི་རིག་གནས་
རིགས་གང་ཞིག་དང་མི་འདྲ་བས་གཞན་དང་དབྱེ་བ་འབྱེད་ཆེད་ཁ་རུབ་ཀྱི་རིག་
53



གནས་ཞེས་མིང་འདོགས་དགོས་པར་གྲོས་འགོ་འདོན་རྒྱུ་ཡིན་ཞེས་གསུངས་པ་
ལྟར། དོན་དངོས་ཐོག་ཁ་རུབ་ཀྱི་གནའ་ཤུལ་རིག་གནས་ལ་ཐུན་མོང་མ་ཡིན་
པའི་ཁྱད་ཆོས་ལྡན་ཡོད་པ་ནི་གསལ་པོར་རྟོགས་ཐུབ། གནའ་ཤུལ་རིག་གནས་
བཙལ་རྙེད་ཐུབ་པ་དེས་རྡོ་ཆས་གསར་མའི་དུས་རབས་སུ་རང་རེའི་མེས་པོ་
རྣམས་ཀྱིས་འཚོ་བའི་འབྱུང་ཁུངས་གཙོ་བོ་ཞིང་ལས་ལ་བརྟེན་པ་ཙམ་མ་ཟད།
རི་དྭགས་རྔོན་པ་དང་། ཕག་པ་གསོ་ཚགས་བྱེད་པ་སོགས་ཀྱི་བྱ་གཞག་གོང་དུ་
འཕེལ་ཞིང་། དེ་བཞིན་གདོད་མའི་བོན་ལུགས་ཀྱི་ལྷ་གསོལ་བ་སོགས་ཆོས་
ལུགས་བྱེད་སྒོ་གང་ཙམ་དར་ཁྱབ་བྱུང་ཡོད་པ་དང༌། ཨར་ལས་བཟོ་སྐྲུན་དང་།
རྫ་ཆས། མཛེས་རིས། བརྐོས་རིས། རྒྱན་ཆ་སོགས་གདོད་མའི་རིག་གནས་ཆུ་
ཚད་ངེས་ ཅན་ ཞིག་ ཏུ་ སླེབས་ པའི་ དཔང་ རྟགས་ གསལ་ པོ་ བྱས་ ཡོད་ པ་
རེད།། །།



ལེའུ་བཞི་པ། བོན་གྱི་ཆོས་ལུགས་དང་ཞང་ཞུང་
གི་རིག་གནས་སྐོར། །
དང་པོ། གདོད་མའི་བོན་གྱི་ཆོས་ལུགས་སྐོར། །
གངས་ལྗོངས་ས་མཐོའི་ཐོག་མིའི་རིགས་དར་འཕེལ་བྱུང་བའི་ལོ་རྒྱུས་ཧ་
ཅང་རིང་པོ་ཡིན་པ་དེ་ཉེ་རབས་གནའ་ཤུལ་བརྟག་ཞིབ་ཀྱི་ལས་ཀའི་ཐོག་ནས་
ཡོངས་སུ་ར་འཕྲོད་གསལ་པོ་ཐུབ་ཡོད། སྤྱིར་ན་མིའི་རིགས་ཀྱི་ལོ་རྒྱུས་འཕེལ་
རྒྱས་ཀྱི་དུས་མཚམས་གང་ཞིག་དང་ཕྱི་ནང་གི་རྒྱུ་རྐྱེན་གང་ཞིག་གི་འོག་གདོད་
མའི་ཆོས་ལུགས་དར་བ་རེད་ཅེས་ན། རྩོད་སྒྲུབ་དངོས་གཙོ་སྨྲ་བའི་ལྟ་བར་
གཞིགས་ན། ཆོས་ལུགས་ནི་ཇི་སྲིད་ནམ་གནས་ཀྱི་སྤྱི་ཚོགས་ཀྱི་སྣང་ཚུལ་ཞིག་
མ་ཡིན་པར། དེ་ནི་སྤྱི་ཚོགས་དེ་ཉིད་འཕེལ་རིམ་ངེས་ཅན་ཞིག་ཏུ་སླེབས་རྗེས་
གཞི་ནས་བྱུང་བ་རེད། བསྐལ་པ་ཡ་ཐོག་གི་སྤྱི་ཚོགས་ནང་ ཐོན་སྐྱེད་ནུས་
ཤུགས་ཧ་ ཅང་ དམའ་ བས་ མི་ རྣམས་ ཀྱིས་ རང་འབྱུང་ཁམས་ཀྱི་ གནོད་འཚེ་
འགོག་ཐབས་བྲལ་བ་མ་ཟད། རང་བྱུང་ཁམས་ཀྱི་སྣང་ཚུལ་ཁག་ལ་གོ་བ་ལེན་
མི་ཐུབ་པ་དང་། རང་སོ་སོའི་ལུས་ཁམས་འབྱུང་ཚུལ་སོགས་ལའང་འགྲེལ་
བཤད་རྒྱག་མི་ཐུབ་སྟབས་གདོད་མའི་མི་རྣམས་ཀྱིས་རང་འབྱུང་ཁམས་ལས་
འདས་པའི་སྟོབས་ཤུགས་ལ་དད་མོས་བྱེད་པའི་བསམ་བློ་འཆར་ནས་གདོད་
མའི་ཆོས་ལུགས་བྱུང་བ་རེད། དེ་ནས་མི་རྣམས་ཀྱི་ཆོས་ལུགས་འདུ་ཤེས་དང་
ཆོས་ལུགས་ སྒྲིག་སྲོལ་དེ་སྤྱི་ཚོགས་གོང་དུ་འཕེལ་བ་དང་སྦྲགས་རིམ་བཞིན་
55



འཕེལ་རྒྱས་སོང་བ་སྟེ་རུས་ཚོའི་སྤྱི་ཚོགས་ཀྱི་ཐོག་མའི་དུས་སུ་བླ་སྲོག་ལ་དད་
མོས་བྱེད་པ་དང༌། དེ་ནས་ཡུལ་སྡེ་ཆེན་པོ་ཁག་སོ་སོ་བྱུང་རྗེས་ཡུལ་སྡེ་སོ་སོར་
ཡུལ་ལྷ་གཞི་བདག་མི་འདྲ་བ་མང་དུ་བྱུང་ཞིང་། བྲན་གཡོག་གི་སྤྱི་ཚོགས་སུ་
སླེབས་རྗེས་ལྷ་ལའང་རིགས་མཐོ་དམའ་བར་གསུམ་གྱི་དབྱེ་བ་བྱུང་བ་རེད་ཅེས་
པ་འདི་ནི་སྐབས་དེའི་ལོ་རྒྱུས་ཀྱི་དོན་དངོས་དང་མཐུན་པ་ཞིག་རེད། ཆོས་
ལུགས་ནི་མིའི་རིགས་འཕེལ་རྒྱས་འགྲོ་བའི་དུས་རིམ་ངེས་ཅན་ཞིག་ཏུ་བྱུང་བ་
དང་། དུས་རིམ་ངེས་ཅན་ཞིག་ཏུ་འཕེལ་རྒྱས་འགྲོ་བ། ཡང་དུས་རིམ་ངེས་
ཅན་ཞིག་ཏུ་མེད་པར་འགྲོ་བ་བཅས་ཀྱི་གཞུང་ལུགས་དེ་ཡོངས་སུ་ཡང་དག་པ་
ཞིག་རེད། གང་ལགས་ཤེ་ན། འཇིག་རྟེན་ཐོག་ཇི་སྲིད་ནམ་གནས་ཀྱི་དངོས་
པོ་གཅིག་ཀྱང་མེད། ཡང་མཁས་པ་ལ་ལས་ཆོས་ལུགས་ཀྱི་ཐོག་མའི་འབྱུང་
ཁུངས་ནི་ཐོན་སྐྱེད་ནུས་ཤུགས་ཧ་ཅང་དམའ་བ་དང༌། མི་རྣམས་ཀྱི་ཤེས་རིག་
དམན་པའི་རྐྱེན་ལས་བྱུང་བ་ཡིན་པའི་གཞུང་ལུགས་དེ་ཇི་སྲིད་ནམ་གནས་ཀྱི་
བདེན་དོན་ཞིག་ཏུ་བརྩིས་ན། ད་ལྟ་ཐོན་སྐྱེད་ནུས་ཤུགས་དར་ཁྱབ་ཆེ་བ་དང་
མི་རྣམས་ཀྱི་ཤེས་རིག་ཕུན་སུམ་ཚོགས་པའི་སྤྱི་ཚོགས་ནང་དུའང་ཆོས་ལུགས་
ཁྱབ་གདལ་འགྲོ་བའི་གནས་ཚུལ་དེ་རིགས་ལ་འགྲེལ་བཤད་རྒྱག་དཀའ་བ་ཞིག་ ，
རེད། འདིར་རང་ཅག་རྣམས་ཀྱིས་གསལ་པོར་རྟོགས་དགོས་པ་ཞིག་ལ་ཆོས་
ལུགས་དང་རྨོངས་དད་དབར་གྱི་དབྱེ་བ་གསལ་པོ་དབྱེ་དགོས་པ་ལས་ཉ་ཉུང་
མཉམ་བསྲེས་བྱས་ན་རྩ་བ་ནས་མ་འགྲིག་པ་ཞིག་རེད། །
བོན་ལུགས་པ་རང་ཉིད་ཀྱིས་གདོད་མའི་བོན་ལུགས་ནི་ལོ་རྒྱུས་ཀྱི་དུས་
ཡུན་ཧ་ཅང་རིང་བ་དང༌། ཆོ་ག་དང་གཏོ་ཐབས་ཡོད་པའི་བོད་ས་མཐོའི་ཐོག་
གི་ཐུན་མོང་མ་ཡིན་པའི་ཆོས་ལུགས་ཤིག་ཏུ་ངོས་འཛིན་གནང་༌། 《མདོ་གཟེར་
མིག》སོགས་བོན་གྱི་ཚད་ལྡན་དཔེ་རྙིང་ཁག་ལ་གཞིགས་ན། སྟོན་པ་གཤེན་
རབས་མི་བོ་ཆེ་མ་བྱོན་གོང་དུ་གདོད་མའི་བོན་ལུགས་ཀྱི་སྟོན་པ་སྣང་བ་རང་
འབྱུང་དང༌། སྟོན་པ་འཁོར་བ་ཀུན་འདྲེན། གྲོན་པ་ཉོན་མོངས་དུག་སྲེག



སྟོན་པ་ཚད་མེད་ཐུགས་རྗེ་ཅན། སྟོན་པ་ཐམས་ཅད་མཁྱེན་གཟིགས། སྟོན་པ་
ཀུན་ཤེས་ཐང་པོ། སྟོན་པ་ས་སྟོང་དཔལ་འབྱོར་རམ་གཏོ་རྒྱལ་ཡེ་ཤེས་བཅས་
བྱོན་ནས་གདོད་མའི་བོན་གྱི་བསྟན་པ་སྤེལ་ཚུལ་སྐོར་བཀོད་པ་ཙམ་མ་ཟད།
བོན་གྱི་བསྟན་པ་དར་ནས་གཤེན་ལོ་བརྒྱ་དང་བརྒྱད་ཅུ་སྟེ་མི་ལོ་ཆིག་ཁྲི་བརྒྱད་
སྟོང་སོང་ལུགས་སྐོར་མང་དུ་གསུངས། སྤྱིར་ན་ཆོས་ལུགས་དང་དངོས་པོ་གང་
དང་གང་ཞིག་ཡིན་ནའང་མེད་པ་ནས་ཡོད་པ་དང་། ཆ་མ་ཚང་བ་ནས་ཆ་ཚང་
བ། དམའ་རིམ་ནས་མཐོ་རིམ་བཅས་སུ་རིམ་བཞིན་འཕེལ་རྒྱས་འགྲོ་བ་ནི་
འཇིག་རྟེན་དངོས་པོ་ཀུན་གྱི་ཐུན་མོང་གི་ཆོས་ཉིད་ཅིག་ཡིན། གདོད་མའི་བོན་
ལུགས་ཀྱི་འཕེལ་རིམ་དེའང་ཆོས་ཉིད་དེ་དང་ཡོངས་སུ་མཐུན་པ་ཞིག་ཡིན། །
སྤྱིར་ན་མིའི་རིགས་ཀྱི་ལོ་རྒྱུས་ཐོག་སྐད་བྱུང་ནས་མི་ལོ་ཁྲི་སུམ་ཅུ་ལྷག་
སོང་ཞིང་། འོན་ཀྱང་ཡི་གེ་དར་བའི་ལོ་རྒྱུས་ནི་དེ་དང་བསྡུར་ན་ཧ་ཅང་ཐུང་ངུ་
ཞིག་ལས་མེད། དེར་བརྟེན་བསྐལ་པ་ཡ་ཐོག་སྤྱི་ཚོགས་སྐབས་ཀྱི་ལོ་རྒྱུས་མང་
པོ་ཞིག་ནི་གཏམ་རྒྱུད་ཀྱི་ཐོག་ནས་ཡུན་རིང་ཁྱབ་གདལ་སོང་བ་ལས་སྐབས་དེར་
ཡིག་ཐོག་ཏུ་བཀོད་པའི་ལོ་རྒྱུས་དེབ་ཐེར་ནི་མཐོང་རྒྱུ་ཡོད་པ་ཅི་ལ་སྲིད། ཡིན་
ནའང་ཉེ་ རབས་ གནའ་ རྫས་ བརྟག་ཞིབ་མཁས་ཅན་ གྱིས་ རྒྱུན་ རིང་ འབད་
བརྩོན་གནང་བར་བརྟེན་ཆབ་མདོ་ཁ་རུབ་ཀྱི་ས་འོག་ནས་གདོད་མའི་འདས་
མཆོད་བྱ་ཡུལ་རྡོ་རྩིག་སྒོར་མོ་གཉིས་རྙེད་ཐུབ་པ་བྱུང་བ་དེས་མི་ལོ་ལྔ་སྟོང་ཙམ་
གྱི་སྔ་རོལ་དུ་བོད་ས་མཐོའི་ཐོག་གདོད་མའི་ཆོས་ལུགས་ཤིག་དར་ཁྱབ་གང་ཙམ་
བྱུང་ཡོད་པ་ར་འཕྲོད་གསལ་པོ་བྱུང་བ་རེད། དེ་བཞིན་མི་རིགས་གཞན་གྱི་
མཁས་པ་འགའ་ཞིག་གི་རྩོམ་ཡིག་མང་པོའི་ནང་དུ་ས་འོག་ནས་ཐོན་པའི་རྡོ་
ཆས་དང་ལྕགས་ཆས་ཐོག་ཚོས་གཞི་དམར་པོ་བྱུགས་ཡོད་པ་དེ་ སྐབས་ དེར་ .
གདོད་མའི་ཆོས་ལུགས་དར་བའི་རྟགས་མཚན་ལྟ་བུར་བརྩིས་ཤིང་། དེ་ལ་རྒྱུ་
མཚན་ངེས་གཏན་ཞིག་ཡོད་སྲིད། རང་ཅག་ཁ་བ་ཅན་གྱི་ཡུལ་དུ་གདོད་མའི་
ཆོས་ལུགས་ཀྱི་བཙན་ཞེས་པ་དེའང་ཞྭ་གོས་དམར་པོ་གྱོན་པ་དང་། བཙན་
S7



ཁང་ལའང་བཙག་དམར་པོ་གསོལ་སྲོལ་ཡོད་པ་མ་ཟད། ས་བདག་ཀླུ་གཉན་
གནས་པའི་ བྲག་ གོང་ དང་ ཤིང༌ སོགས་ ལའང་ བཙག་དམར་པོ་ གསོལ་ བའི་
གོམས་སྲོལ་དེ་གང་སར་ཁྱབ་ཡོད་པ་ནི་སྐྱེ་བོ་ཀུན་གྱིས་རྟོགས་ཐུབ། དེ་བཞིན་
ཆབ་མདོ་ཁ་རུབ་ནས་ཐོན་པའི་རྫ་ཆས་ཀྱི་རི་མོའི་ཚོས་མདོག་དམར་པོ་དང་།།
སེར་པོ། ནག་པོ། ཐལ་མདོག་བཅས་བཞི་ཡོད་པ་ལས་དམར་པོ་གཙོ་བོ་ཡིན་
པ་དེས་ཀྱང་དཔང་རྟགས་གསལ་པོ་བྱེད་ཐུབ། །
བོད་ས་མཐོའི་གདོད་མའི་བོན་གྱི་ཆོས་ལུགས་དེས་ཀྱང་རང་འབྱུང་གི་
ཆོས་ལུགས་གཞན་དང་འདྲ་བར་བླ་རི་དང་། བླ་ཤིང་། བླ་མཚོ། བླ་ཟོག་
སོགས་རང་འབྱུང་ཁམས་དང་སྲོག་ཆགས་ལ་དད་མོས་བྱེད་ཅིང་། གདོད་མའི་
བོན་གྱི་བླ་རི་གྲགས་ཆེ་བ་ནི་གཉན་ཆེན་ཐང་ལྷ་དང༌། གངས་ཅན་རྟ་སྒོ། ཡར་
ལྷ་ཤམ་པོ། རྨ་ཆེན་སྤོམ་ར། འོད་ལྡེ་གུང་རྒྱལ། དེ་བཞིན་ཀོང་པོ་བོན་རི།
སྤུ་རྒྱལ། སྟོད་གངས་རིན་པོ་ཆེ་སོགས་དང་། བླ་མཚོ་གྲགས་ཆེ་བ་ནི་བྱང་
གནམ་མཚོ་དང༌། དྭངས་ར་གཡུ་མཚོ། མ་ཕམ་གཡུ་མཚོ། མ་མ་མཚོ་སོགས།
བླ་ཤིང་གྲགས་ཆེ་བ་ནི་ཉིང་ཁྲི་སྐུ་ཤུག་སོགས་ཡོད་ལ། དེ་མིན་བླ་རི་དང་། བླ་
ཤིང་། བླ་མཚོ་སོགས་གདོད་མའི་ཆོས་ལུགས་ཀྱི་རྟེན་ཡུལ་ལུང་གང་སར་གནས་
ཡོད་པས་གནའ་བོའི་མི་རྣམས་ཀྱིས་འགལ་རྐྱེན་བར་ཆད་སེལ་བའི་ཆེད་དུ་རང་
འབྱུང་ཁམས་ཀྱི་རྟེན་དེ་དག་ལ་བསང་དང་མཆོད་པ་ཡང་ཡང་འབུལ་གྱི་ཡོད།
དེ་ནས་གདོད་མའི་བོན་ལུགས་དེ་རིམ་བཞིན་འཐུས་སྒོ་ཚང་དུ་འགྲོ་བ་དང་
སྦྲགས་བླ་རི་དེ་རྣམས་ལ་ཡེ་སྲིད་ཀྱི་ལྷ་ཆེན་གང་དང་གང་གནས་མིན་སྐོར་
གཏམ་རྒྱུད་མང་ཙམ་བྱུང་། །
གཅིག གཉན་ཆེན་ ཐང་ ལྷ་ནི། བྱང་ ཕྱོགས་ འདམ་ གཞུང༌ ཁུལ་ དུ་
གནས་པའི་གངས་རི་མཐོ་པོ་གཉན་ཆེན་ཐང་ལྷ་ཞེས་པ་དེ་ཡིན། དེའི་མཚན་
དངོས་ལ་ལྷ་ཆེན་རྡོ་རྗེ་འབར་བ་བཙན་ཞེས་ཟེར་བ་དང་སྲིད་པ་ཆགས་པའི་ལྷ་
དགུ་ཡི་བྱེ་བྲག་ཡིན་ལ། དེའི་སྐུ་མཁར་གཉན་ཆེན་ཐང་ལྷ་རི་བོ་ནི་ཕྱི་གངས་
58



རིའི་ངང་ཚུལ་དུ་གནས་ཀྱང་། དོན་དུ་ཆུ་ཤེལ་གྱི་ཁང་བཟང་རིན་ཆེན་སྣ་
ཚོགས་ཀྱི་འོད་འཕྲོ་བའི་གནས་མཆོག་དམ་པ་ཞིག་ཏུ་མངོན། ལྷ་ཆེན་འདི་ཉིད་
ནི་སྐུ་མདོག་ཤེལ་གྱི་རི་བོ་བརྗིད་ཆགས་ལྡན་པ་དང༌། ཞལ་འཛུམ་མཆེ་བ་ཅུང་
ཟད་གཙིགས་པ། སྤྱན་གསུམ་ནས་རྣམ་པར་བཀྲ་བའི་འོད་མདངས་འཕྲོ་བ།
དབུ་སྐྲའི་ཐོར་ཚུགས་དར་བཟང་དཀར་པོས་བཅིངས་པ། ཕྱག་གཡས་རྡོ་རྗེ་རྩེ་
ལྔའི་སྦ་ལྕག་དེ། ནམ་མཁར་འཕྱར་བཞིན་འགྱིངས་ཉམས་ རབ་ ཏུ་ ལྡན་པ།
ཕྱག་གཡོན་ཤེལ་དཀར་ཕྲེང་བ་མདུང་དར་འཆང་། ཟབ་གོས་དཀར་དམར་
མཐིང་གི་བེར་གསོལ་བ། སྤྱི་བོར་ནོར་བུ་འབར་བའི་ཏོག་དང་ལྡན་པ། རིན་
ཆེན་སྣ་ཚོགས་ཀྱིས་བརྒྱན་པ་ཞིག་ཡོད་ཟེར། བླ་མཚོ་བྱང་གནམ་མཚོར་དེའི་
བཙུན་མོ་རྡོ་རྗེ་ཀུན་གྲགས་མ་གནས་ཡོད་ཅེས་གསུངས། །
གཉིས། གངས་ཅན་རྟ་སྒོ་ནི། བྱང་ཉི་མ་རྫོང་ཁོངས་སུ་གནས་པ་དང་།
ལྷ་ཆེན་འདི་ནི་བོན་གྱི་གདོད་མའི་ལྷ་ཆེན་གྱི་ཡ་གྱལ་ཞིག་ཡིན། སྐུ་མདོག་
དཀར་ལ་ཞལ་གཅིག་ཕྱག་གཉིས་ཅན་དང་། ཕྱག་གཡས་སུ་རྔ་དང་གཡོན་པར་
གསེར་ཤང་འཛིན་པ། ལྷ་གཡག་དཀར་པོར་བཅིབས་ཏེ་འགྱིངས་ཉམས་ལྡན་
པ་ཞིག་ཡོད། །
གསུམ། རྨ་ཆེན་སྤོམ་ར། གངས་རི་ཆེན་པོ་ལྔ་ཡི་ཡ་གྱལ་རྨ་ཆེན་སྤོམ་ར་
ནི་མཚོ་སྔོན་པོའི་ལྷོ་ངོས་སུ་གནས། ལྷ་ཆེན་འདིས་སྐུ་ལུས་སུ་ཁྲབ་དང་བེར་
དཀར་པོ་བཞེས་པ་དང་། རིན་ཆེན་སྣ་ཚོགས་ཀྱིས་བརྒྱན་པ། ཕྱག་གཡས་སུ་
མདུང་དར་འཛིན་པ། ཕྱག་གཡོན་པར་ནོར་གཞོང་བསྣམས་པ། སེང་གེ་གཡུ་
རལ་ཅན་དུ་བཅིབས་པ་ཞིག་ཡོད་ཟེར། །
བཞི། ཡར་ལྷ་ཤམ་པོའམ་སྲིད་པའི་ལྷ་ཆེན་ཡར་ལྷ་ཤམ་པོ་ནི། ཡབ་འོ་
དེ་གུང་རྒྱལ་དང་ཡུམ་ཕུ་ཟ་ཕུ་མ་བཤོས་པའི་སྲས་ཡིན་ཟེར་བ་དང་། ཡར་ལུང་
ཕུ་རུ་གནས་པའི་གདོད་མའི་བོན་གྱི་ཡུལ་ལྷ་ཞིག་ཀྱང་ཡིན། འདི་ནི་ལྷ་གཡག་
དཀར་པོ་ཞིག་ཏུ་སྤྲུལ་ནས་གང་སར་ཕེབས་པའི་གཏམ་རྒྱུད་མང་དུ་ཁྱབ། ལི་
59



ཡུལ་ནས་ཐོན་པའི་ཡིག་རྙིང་སོགས་སུ་སྲིད་པའི་ལྷ་ཆེན་ཡར་ལྷ་ཤམ་པོ་ཞེས་
འཁོད་ཀྱང་། གནའ་གཏམ་དུ་ཡུལ་ཡར་ལུང་དུ་སྡོད་པར། ལྷ་ཡར་ལྷ་ཤམ་པོ་
ཞེས་པར་གཞིགས་ན་ཡར་ལུང་ཁུལ་གྱི་ཡུལ་ལྷ་གཙོ་བོ་ཞིག་ཡིན་པར་ངེས། །
ལྔ། འོད་ལྡེ་གུང་རྒྱལ་(འོ་དེ་གུང་རྒྱལ)ནི། ཤར་ཕྱོགས་སུ་གནས་པའི་
གདོད་མའི་བོན་གྱི་གླིང་བཞིའི་ལྷ་ཆེན་ཞིག་ཡིན་ཟེར། བོན་གྱི་དཔེ་རྙིང་འབའ་
ཞིག་ཏུ་བཀོད་པར་གཞིགས་ན། ཡབ་སྟག་ཆ་ཡལ་ཡོལ་དང་ཡུམ་ཚེ་ཟ་ཁྱད་
ཁྱུད་བཤོས་པ་ལ་སྲིད་པའི་ལྷ་རབས་བཞི་འཁྲུངས་པ་སྟེ། ཡབ་ལྷ་བདལ་དྲུག་
དང༌། ཕྱ་ལྷ་བྲམ་ཆེན། རྒྱ་ལྷ་འབྲོང་ནམ། འོ་དེ་གུང་རྒྱལ་ཞེས་འཁོད། ཡང་
འོ་དེ་གུང་རྒྱལ་བྱ་བ་དེ། ནམ་མཁའ་འཕྲུལ་ཙམ་ན་བཞུགས་པའི་གནམ་གྱི་
ཐང་ང་དགུ་དང་བཤོས་པའི་སྲས་དགུ་བརྒྱ་རྩ་གཅིག་འཁྲུངས་སོ། ཆར་བབས་
པའི་གྲངས་བས་མང་བའི་ལྷ་བྲན་ཀུན་གྱི་ཡབ་མཛད་དེ་ཞེས་གསུངས། ལྷ་ཆེན་
འོད་ལྡེ་གུང་རྒྱལ་འདི་ནི་ལྷ་བྲན་ཀུན་གྱི་ཡབ་ལྟ་བུར་བརྩིས་ཞེས་འཁོད། །
གདོད་མའི་བོན་གྱི་གཏོ་ཐབས་སྐོར་ལ། དེང་སྐབས་བོད་རིག་པ་མཁས་
ཅན་གྱི་མཚན་འཛིན་པ་འགའ་ཞིག་གིས་གདོད་མའི་བོན་གྱི་གཏོ་པའི་ཆས་གོས་
དང་། མཆོད་པའི་ཡོ་ཆས་སོགས་གང་དང་གང་ཡིན་ད་ལྟ་མིག་ལམ་དུ་མཐོང་
རྒྱུ་མེད་ལ། བོད་ཀྱི་གདོད་མའི་ཆོས་ལུགས་ནི་གདོད་མའི་བོན་ཆོས་ཡིན་པས་
ཁྱབ་པ་མེད་ལུགས་སྐོར་མང་ཙམ་གསུངས་ཤིང་། དོན་དངོས་ཐོག་ད་ལྟ་བོད་
གངས་ཅན་གྱི་ཡུལ་དུ་གནས་པའི་བོན་དགོན་ཁག་དང་། དམངས་ཁྲོད་དུ་
བརྟག་ཞིབ་བྱས་པར་གཞིགས་ན་གདོད་མའི་བོན་པོའམ་གཏོ་པ་རྣམས་ཀྱི་ཆས་
གོས་དང་། བླ་རི་དང་བླ་ཤིང་སོགས་གསོལ་བའི་གདོད་མའི་བྱེད་ཐབས་དངོས་ ་་
སུ་མཐོང་དཀའ་བའི་གནས་སུ་གྱུར་ཞིང་། འོན་ཀྱང་ཉེ་ལམ་ང་ཚོས་ཁམས་
རྒྱལ་ཐང་ཁུལ་དུ་དངོས་བསྐྱོད་བརྟག་ཞིབ་བྱས་པར་གཞིགས་ན། སྟོན་པའི་
ཆོས་ལུགས་པའི་གཏོ་པ་རྣམས་ཀྱིས་མི་ལོ་ཆིག་སྟོང་ལ་ཉེ་བའི་བླ་ཤིང་སྡོང་རྒན་
ཞིག་གི་འོག་ཏུ་རྡོ་འབུམ་ཆུང་ངུ་ཞིག་སྤུངས་ཏེ་བསང་གཏོང་བ་དང་། གཏོ་པ་



རྒན་གྲས་དེ་ཡི་མགོ་བོར་རིགས་ལྔ་ཞིག་གྱོན། དེ་ཐོག་སྟོན་པ་གཤེན་རབ་དང་།
ཡ་མ་བཅུ་གཉིས་སམ་དེ་མིན་བོན་སྐྱོང་སྲུང་མ་འགའ་ཞིག་གི་གཟུགས་བརྙན་
བཀོད། ལག་གཡས་སུ་རྔ་ཆུང་ངུ་འཁྱེར། ལག་གཡོན་དུ་ཤང་ལང་འཆང་ནས་
འགལ་རྐྱེན་བར་ཆད་སེལ་བའི་གསོལ་བ་སྨོན་ལམ་འདེབས་པའི་སྣང་ཚུལ་དེ་
མཐོང་སྐབས་རང་ཅག་རྣམས་ཀྱིས་གདོད་མའི་བོན་པོའི་ལྷ་གསོལ་བྱེད་ཐབས་
དངོས་སུ་མཐོང་བ་དང་དབྱེར་མེད་དུ་མངོན། ད་ལྟ་ཁམས་རྒྱལ་ཐང་དང་།
འཇང་ས་དམ་ཁུལ་དུ་ཁྱབ་ཆེ་བའི་སྟོན་པའི་ཆོས་ལུགས་ ཟེར་བ་དེ་ནི་ དོན་
དངོས་ཐོག་བཙན་པོ་ཁྲི་སྲོང་ལྡེ་བཙན་གྱི་དུས་སུ་གདོད་མའི་བོན་ཆོས་ས་གནས་
དེར་ཁྱབ་སྟེ་ཡུལ་གྲུ་དེ་དག་གི་གདོད་མའི་ཆོས་ལུགས་སུ་གྱུར་བ་དེ་གསལ་པོར་
རྟོགས་ཐུབ་སྙམ། །
རང་ཅག་རྣམས་ཀྱིས་གསལ་པོར་རྟོགས་ཐུབ་པར་གདོད་མའི་སྤྱི་ཚོགས་
ནང་ཐོན་སྐྱེད་ནུས་ཤུགས་ཧ་ཅང་དམའ་བ་དང་། འབྲོག་ལས་སྐྱས་སྤོས་ཀྱི་
འཚོ་བ་སྐྱེལ་བཞིན་གནས་སྟབས་དགོན་པ་དང་། སྐུ་གསུང་ཐུགས་རྟེན་ནི་རྩ་
བ་ནས་ཡོང་མི་སྲིད་པས་ཆོས་ལུགས་ཀྱི་བྱེད་སྒོ་ནི་ཧ་ཅང་སྟབས་བདེ་ལ་གདོད་
མའི་རང་བཞིན་གྱི་ཤུགས་ཧ་ཅང་ཆེ། དུས་དེར་གདོད་མའི་ཆོས་ལུགས་ཀྱི་བྱེད་
སྒོ་སྤེལ་མཁན་རྣམས་ལ་མོ་པ་དང་། ལྷ་པ། སྔགས་པ། གཏོ་པ་སོགས་ལས་
རིགས་ཀྱི་ཐ་སྙད་འབོད་ཚུལ་མི་འདྲ་བ་ཡོད་ཀྱང་དོན་དངོས་ཐོག་དེ་རྣམས་བོན་
པོ་གཅིག་འོག་གཅིག་འདུས་བྱེད་པ་མང་ཆེ་བ་ལས་འགལ་བའི་ཚུལ་དུ་གནས་པ་
ནི་རྩ་བ་ནས་མ་ཡིན། དེར་བརྟེན་གདོད་མའི་བོན་པོ་རྣམས་ཀྱིས་ཡར་ལྷ་སྲུང་
དང༌། བླ་ཟོག བླ་རི། བླ་ཤིང་སོགས་གསོལ་བ་དང་། མར་འདྲེ་དང་སྲིན་
མནོན་པ། བར་དུ་མི་ཡི་འགལ་རྐྱེན་སེལ་བ། མོ་བཏབ་སྟེ་ལེགས་ཉེས་བླང་
དོར་སྟོན་པ། གསོན་པོའི་ནད་བཅོས་པ། ཤི་པོའི་དུར་མཆོད་བྱེད་པ། བྱ་
དང་རི་དྭགས་ཀྱི་སྐད་གདངས་ལ་གཞིགས་ནས་མ་འོངས་པའི་ལུང་བསྟན་པ།
ཡུལ་ལུང་ སོ་ སོའི་ ཐོན་ཁུངས་དང་བསྟུན་ནས་སྲོག་ཆགས་བསད་དེ་དམར་
61



མཆོད་ཕུལ་བ་སོགས་ད་ལྟའང་འཇང་ས་དམ་ཁུལ་དང་། རང་ཅག་ཁ་བ་ཅན་
གྱི་ཡུལ་ལུང་འགའ་ཞིག་ཏུ་གནས་དང་གནས་མུས་རེད། །
གཉིས་པ། སྟོན་པ་གཤེན་རབ་མི་བོ་ཆེས་
གཡུང་དྲུང་བོན་གྱི་བསྟན་པའི་
སྲོལ་བཏོད་པའི་སྐོར། །
གཅིག སྟོན་པ་གཤེན་རབ་མི་བོ་ཆེའི་འཁྲུངས་རབས་སྐོར།
སྟོན་པ་གཤེན་རབ་མི་བོ་ཆེ་ནི། ཡབ་དམུ་རིགས་རྒྱལ་བོན་ཐོད་དཀར་
དང་ཡུམ་ཡོ་ཕྱི་རྒྱལ་བཞད་མ་གཉིས་ཀྱི་སྲས་སུ་ཞང་ཞུང་འོལ་མོ་ལུང་རིང་བར་
པོ་སོ་བརྒྱད་མཁར་དུ་སྐུ་བལྟམས། 《སྲིད་མདོས》ལས་“གཤེན་རབ་མི་བོ་ཆེ། །
སྐུ་མདངས་དུང་ཟླ་འདྲ། འཛུམ་མདངས་མེ་རེ་རེ། སྐུ་སྟོང་རི་ལས་བརྗིད། །
མུ་ཐིང་རལ་པ་ནི། མུ་འོལ་ཕྱུགས་སེ་ཕྱུགས། སྐུ་ལ་ཅི་གསོལ་ན། རྒོད་ཐམ་
ལྷམ་སེ་ལྷམ”ཞེས་གསུངས་པ་ལྟར། སྲས་འདི་ནི་བཞིན་གྱི་དཀྱིལ་འཁོར་ཉ་
རྒྱས་ཟླ་ལྟར་མཚུངས་པ། དབུ་ལ་སྔོ་མཐིང་རལ་པས་བརྒྱན་པ། ཐུགས་དམ་
ཞིང་ངག་རབ་ཏུ་འཇམ་པ། དགའ་སྤྲོའི་ཉམས་བཟང་ལྡན་པ། སྐུ་སྟོབས་རི་
ལས་བརྗིད་པ། མཚན་བཟང་དང་ལྡན་པ། སྐྱེ་བོ་ཀུན་ལས་ཁྱད་དུ་འཕགས་
པ་ཞིག་ཡོད་ཅེས་བསྔགས་བརྗོད་མང་དུ་མཛད། སྲས་འདི་ནི་དུས་ནམ་ཞིག་ཏུ་
འཁྲུངས་པའི་སྐོར་ལ་གཤེན་རབ་མི་བོ་ཆེའི་རྣམ་ཐར་འབྲིང་བ་《མདོ་གཟེར་
མིག》ལས་“ གཤེགས་པའི་དུས་ཚོད་ཀྱང་འདི་ལགས་ཏེ། ལོའི་འགོ་བ་བྱི་བ་
དགོངས་ནས་གཤེགས་པ་ནི། ནན་ཏན་གྱིས་སེམས་ཅན་འདུལ་ཞིང་། ཞིབ་
ཏིག་གིས་བསྟན་པ་སྤེལ་བ་ལགས་སོ། ཟླ་བའི་འགོ་དཔྱིད་ཟླ་ར་བ་དགོངས་
ནས་གཤེགས་པ་ནི། འཇིག་རྟེན་གྱི་ཁམས་སུ་མཛད་པ་བཅུ་གཉིས་ཀྱི་དོན་
62



མཐར་ཕྱིན་པས། ཟླ་བ་བཅུ་གཉིས་ཀྱི་འགོ་དཔྱིད་ཟླ་ར་བ་ལ་དགོངས་ནས་
བྱོན་པ་ལགས་སོ། ཞག་གི་སྙིང་པོ་ཚེས་བཅོ་ལྔ་ལ་གཤེགས་པ་ནི། སྔོན་གྱི་སྟོན་
པ་རྣམས་གཤེགས་པའི་དུས་ཁྱད་པར་ཅན་གྱི་རྗེས་དང༌། ཟླ་གསང་ཐིག་ལེའི་
དངོས་གྲུབ་ནོད་པས་གཤེགས་པའོ། སྐར་མ་དམ་རྒྱལ་གྱི་རུ་གོང་དུ་གཤེགས་པ་
ནི། བདུད་ལྔ་དབང་དུ་བསྡུས་ཏེ་རྒྱལ་བ་དང༌། འཇིག་རྟེན་ཟིལ་གྱིས་གནོན་
ཏེ་རྒྱལ་བའི་ཕྱིར་རོ”(ཤོག་༥༦)ཞེས་གསུངས་པ་ལྟར། ཐུགས་སྲས་འདི་ནི་བྱི་
བ་ལོའི་ཟླ་བཅུ་གཉིས་ཚེས་བཅོ་ལྔ་སྐར་མ་རྒྱལ་གྱི་དུས་སུ་སྐུ་འཁྲུངས། འོན་
ཀྱང་ལོ་ཁམས་གསལ་བར་མི་འཁོད་སྟབས་གཤེན་རབ་མི་བོ་ཆེའི་འཁྲུངས་ལོའི་
སྐོར་ཤོད་རྒྱུན་མི་འདྲ་བ་མང་དུ་བྱུང་། བོན་གྱི་ལོ་རྒྱུས་ཡིག་རིགས་འགའ་ཞིག་
ཏུ་སྟོན་པ་གཤེན་རབ་མི་བོ་ཆེ་ནི་སྤྱི་ལོའི་སྔོན་གྱི་ལོ་ཆིག་ཁྲི་དྲུག་སྟོང་བརྒྱ་མེད་
བཅུ་བདུན་ལོར་སྐུ་འཁྲུངས་ཞེས་གསུངས། འདི་ནི་མིའི་རིགས་འཕེལ་རྒྱས་
འགྲོ་བའི་ལོ་རྒྱུས་དང་ཡོངས་སུ་འགལ་བ་ཞིག་རེད། གང་ལགས་ཤེ་ན། སྤྱིར་
ན་མི་ལོ་ཆིག་ཁྲི་བརྒྱད་སྟོང་ཙམ་གྱི་སྔོན་དུ་རྡོ་ཆས་རྙིང་མའི་དུས་མཇུག་ཡིན་
པས་དུས་དེར་ཐོན་སྐྱེད་ནུས་ཤུགས་ཧ་ཅང་ཞན་པ་དང་། མི་རྣམས་ཀྱི་གདོད་
མའི་རང་རྟགས་ཡོངས་སུ་ཡལ་མེད་པའི་དུས་སྐབས་སུ་གཤེན་རབ་མི་བོ་ཆེ་བྱོན་
ནས་གཞུང་དང་། ཆོ་ག། གཏོ་ཐབས་བཅས་ལྡན་པའི་ཆོས་ལུགས་ཤིག་སྤེལ་
བ་ནི་བཞད་གད་སློང་བའི་རྒྱུ་ལྟ་བུར་མངོན། ཡང་བོན་ལུགས་ཞིབ་འཇུག་པ་
འགའ་ཞིག་གིས་གཤེན་རབ་མི་བོ་ཆེ་བྱོན་ནས་ད་བར་མི་ལོ་སུམ་སྟོང་བརྒྱད་
བརྒྱ་ཙམ་སོང་ཞེས་གསུངས་པ་དེ་ལའང་གཞུང་ལུགས་ཀྱི་ཁུངས་གཏུགས་ས་
གང་ཡང་མི་འདུག་སྙམ། འོན་ཀྱང་བོན་གྱི་དཔེ་རྙིང་《མདོ་གཟེར་མིག》དང་
《མདོ་འདུས་རིན་པོ་ཆེའི་རྒྱུད་ཐམས་ཅད་མཁྱེན་པའི་བཀའ་ཚད་མ》སོགས་
གཤེན་རབ་ཀྱི་མཛད་རྣམ་ཁག་ནང་གཤེན་རབ་མི་བོ་ཆེ་དང་དུས་མཉམ་པར་
ཀོང་ཙེ་འཕྲུལ་གྱི་རྒྱལ་པོ་དང་། ལེག་ཏང་རྨང་པོ་སོགས་མཐའ་བཞིའི་རྒྱལ་
ཁག་གི་མཁས་པ་མང་པོའི་མཚན་འཁོད། བོན་ལ་ཞིབ་འཇུག་གནང་མཁན་ལ་
63



ལས་ཀོང་ཙེ་འཕྲུལ་རྒྱལ་དེ་ཁུང་ཕུའུ་ཙི་མིན་པ་ནི་ཤེས་སླ་བ་ཡིན་ཞེས་གསུངས་
ཀྱང་《ཐུའུ་བཀཱན་གྲུབ་མཐའ》ལས་ཁུང་ཕུའུ་ཙིའམ་ཁུང་ཙི་ཞེས་པ་ནི་བོད་མི་
རྣམས་ཀྱིས་རྒྱ་སྐད་ཀྱི་སྒྲ་ཇི་བཞིན་མ་ཐོན་པར་ཀོང་ཙེ་ཞེས་འབོད་པ་དེའོ་ཞེས་
གསུངས། ཀོང་ཙེ་འཕྲུལ་རྒྱལ་དང་ལེག་ཏང་རྨང་པོ་ནི་ཀྲུང་གོའི་ལོ་རྒྱུས་ཐོག་
ཁྲུན་ཆུའུ་ཀྲན་གོའི་དུས་རབས་ཀྱི་མཁས་པའི་གཙུག་རྒྱན་ཞིག་ཡིན་པ་ནི་རྒྱ་ཡིག་
ཡིག་ཚགས་མང་པོས་ཁུངས་སྐྱེལ་ཐུབ་པ་ཞིག་རེད། དེ་བཞིན་སྟོན་པ་གཤེན་
རབ་མི་བོ་ཆེ་དགུང་ན་སོན་པའི་སྐབས་སུ་རྒྱ་རྗེ་ཀོང་ཙེ་འཕྲུལ་གྱི་རྒྱལ་པོའི་སྲས་
མོ་འཕྲུལ་བསྒྱུར་མ་ཁབ་ཏུ་བཞེས་ནས་གཤེན་བུ་འཕྲུལ་བུ་ཐུང་འཁྲུངས་ཞེས་
སོགས་འཁོད། དེ་ལྟར་འདོད་ན་སྟོན་པ་གཤེན་རབ་འཁྲུངས་པའི་དུས་ཚོད་ནི་
ད་ནས་བརྩིས་པའི་མི་ལོ་ཉིས་སྟོང་ལྔ་བརྒྱ་དྲུག་བརྒྱའི་སྔོན་ཏེ་བདག་ཅག་གི་
སྟོན་པ་བཅོམ་ལྡན་འདས་དང་དུས་མཉམ་པ་ཞིག་དང་། གངས་ཅན་ས་མཐོའི་
ལོ་རྒྱུས་འཕེལ་རིམ་གྱི་དུས་མཚམས་ཤིག་སྟེ་རྒྱལ་ཕྲན་སིལ་མ་བཅུ་གཉིས་ཀྱི་དུས་
མཇུག་ཏུ་ཡིན་པར་ངེས། །
དེ་ནས་གཤེན་རབ་མི་བོ་ཆེ་དགུང་ལོ་བཅུར་རབ་ཏུ་བྱུང༌། དགུང་ལོ་
བཅོ་ལྔར་བཙུན་མོ་ཁབ་ཏུ་བཞེས། སྔ་རྗེས་སུ་ཧོས་བཟའ་རྒྱལ་མེད་དང་།
དབོས་ཟ་ ཐང༌ མོ། ལྷ་ ཟ་ གུང༌ དྲུག གསས་ ཟ་ ངང་ དྲུག ཀོང་ ཁྲི་ ལྕམ།
འཕྲུལ་བསྒྱུར་མ་བཅས་བཙུན་མོ་དྲུག་ཁབ་ཏུ་བཞེས་པ་ལས་གདུང་སྲས་དྲུག་
དང་སྲས་མོ་གཉིས་འཁྲུངས། དགུང་ལོ་བཅོ་བརྒྱད་ཀྱི་དུས་སུ་ཡབ་རྒྱལ་བློན་
ཐོད་དཀར་གྱི་དྲུང་ནས་ཡབ་མེས་རྒྱུད་ཀྱི་བོན་རྣམས་གསན། རིག་གནས་སྤྱི་
དང་ཁྱད་པར་དུ་ཕ་མེས་རྒྱུད་ཀྱི་བོན་གྱི་གཞུང་ལུགས་ལ་སྦྱངས་པ་དཔྱིས་ཕྱིན་
པ་མཛད། དེ་ནས་སྟོན་པ་གཤེན་རབ་མི་བོ་ཆེ་འཁོར་དང་བཅས་པ་ཞང་ཞུང་
ནས་མཐའ་བཞི་ཡུལ་གྲུ་གང་སར་ཕེབས་ནས་གདུལ་བྱ་འགྲོ་བའི་དོན་དུ་མཛད་
པ་རྒྱ་ཆེར་སྤེལ། ལྷག་པར་དུ་བོད་རུ་བཞིར་ཞབས་བཅགས་ནས་བོད་ཀྱི་བོན་
པོ་རྣམས་ལ་ལུང་ཕོག དེ་ནས་དགུང་ལོ་སོ་གཅིག་ལོར་ཁྱིམ་སྤངས་ནས་མེ་ཏོག་
64



གླིང་དུ་ཕེབས། དགུང་ལོ་བརྒྱད་ཅུ་རྩ་གཉིས་ལ་ཕེབས་པའི་དུས་སུ་དགོངས་པ་
མྱ་ངན་ལས་འདས། བོན་གྱི་དཔེ་རྙིང་འགའ་ཞིག་ཏུ་དབལ་བོན་རོམ་པོ་དང༌།
ཡོགས་བོན་གཏོ་རྒྱལ་དང༌། ཁྲིན་བོན་རྩྭ་སངས་དང་། གཉེར་བོན་གཏོ་ཆེན་
དང༌། འོ་བོན་འབྲང་ཟུང་དང༌། འཚམས་བོན་ཡོ་ཀྲུ་དང༌། གཤེན་རབ་དང་
ཐབས་གཅིག་ཏུ་བཞུགས་སོ་ཞེས་པ་སོགས་ལ་གཞིགས་ན། གཤེན་རབ་མི་བོ་ཆེ་
སྐུ་བལྟམས་པའི་དུས་སུ་བོན་ལུགས་མི་འདྲ་བ་མང་དུ་གནས་ཡོད་པ་ནི་ལུང་
དང་རིག་པ་གཉིས་ཀས་བསྟན་ཐུབ་པ་ཞིག་རེད། །
གཤེན་རབ་མི་བོ་ཆེས་ཕ་མེས་རྒྱུད་ཀྱི་བོན་རྣམས་ལ་རིག་ལམ་དཔྱད་
ཐབས་ཀྱི་སྒོ་ནས་ལེགས་ཉེས་བླངས་དོར་གང་ཟབ་མཛད་དེ་གཞུང་ལུགས་དང་།
ཆོ་ག གཏོ་དཔྱད་བཅས་ལྡན་པའི་བོན་གྱི་གཞུང་ལུགས་ཤིག་གསར་དུ་བཏོད་
པ་དེར་དམིགས་སུ་བཀར་ནས་གཡུང་དྲུང་བོན་ཞེས་འབོད། གཡུང་དྲུང་བོན་
ཞེས་པའི་གོ་དོན་ནི་《མདོ་གཟེར་མིག》ལས་“གཤེན་རབ་ཀྱིས་བཀའ་བསྩལ་པ། །
གཡུང་ཞེས་བྱ་བ་དོན་ལས་མ་ཡེངས་པ། དྲུང་ཞེས་བྱ་བ་རྟག་ལས་མི་འགྱུར་བ།
བོན་ཞེས་བྱ་བ་དབྱིངས་ཉིད་བདལ་བའི་ཀློང”(ཤོག་ ༡༩༠）ཞེས་གསུངས།
དེ་ཐོག་ནས་གཤེན་རབ་མི་བོ་ཆེའི་སྐུ་དུས་སུ་གདོད་མའི་བོན་གྱི་རང་འབྱུང་
ཆོས་ལུགས་ཀྱི་རྣམ་པ་དེར་རྩ་བའི་རང་བཞིན་ལྡན་པའི་འགྱུར་ལྡོག་བྱུང་སྟེ་
གངས་ཅན་ཡུལ་དུ་ཆོས་ལུགས་རིག་གནས་དར་ཁྱབ་ཤུགས་ཆེ་བྱུང་བ་གསལ་
པོར་རྟོག་ཐུབ། དེས་ན་གཤེན་རབ་ཀྱི་གཡུང་དྲུང་བོན་གྱི་གཞུང་ལུགས་གང་
དང་གང་གསར་དུ་བཏོད་པའི་སྐོར་བོན་གྱི་ཆོས་འབྱུང་དེབ་ཐེར་ཁག་ལ་མང་དུ་
བཀོད་ཀྱང་གཞུང་ལུགས་དེ་རྣམས་འདིར་རེ་རེ་བཞིན་བརྗོད་པར་དཀའ་ཞིང་
ད་ལྟ་གཡུང་དྲུང་བོན་གྱི་ལྟ་ བ་ དང་། གཞུང་ལུགས། གཏོ་ ཐབས་ སོགས་
རགས་ཙམ་བཀོད་པ་འདི་ལྟར་ལགས་སོ། །



གཉིས། གཡུང་དྲུང་བོན་གྱི་ལྟ་བ་དང་། གཞུང་ལུགས།
གཏོ་ཐབས་སོགས་སྐོར། །
བོན་གྱི་ལོ་རྒྱུས་དེབ་ཐེར་ཁག་ལ་གཞིགས་ན་གཤེན་རབ་མི་བོ་ཆེ་མི་ཡུལ་
དུ་བྱོན་པའི་སྐབས་སུ་གདོད་མའི་བོན་ལུགས་འདྲ་མིན་སྣ་ཚོགས་བོད་ས་མཐོའི་
ཡུལ་གྲུ་གང་སར་ཁྱབ་པ་དང་། ལྷག་པར་དུ་བོན་གཤེད་མ་དང༌། བདུད་བོན།
གདོན་བོན་སོགས་དམར་མཆོད་བྱེད་པའི་ལུགས་དེ་ཁྱབ་ཆེན་པོ་ཡོད་པ་ནི་
གསལ་པོར་རྟོག་ཐུབ། འོན་ཀྱང་གདོད་མའི་བོན་ལུགས་པ་ཚང་མས་དམར་
མཆོད་བྱེད་པའི་ངེས་པ་མེད། 《ཞང་བོད་ལོ་རྒྱུས་ཏི་སེའི་འོད》ཅེས་པའི་ནང་
བོན་གྱི་དཔེ་རྙིང་སྲིད་པ་སྤྱི་མདོ་ལས་ལུང་དྲངས་ནས་“བདུད་བོན་གྱི་དམར་
ཐབས་ལ། གཤེན་རབ་ནི་ཅི་དགྱེས་ཏེ། ཁྱབ་པ་ནི་ཆམ་ལ་ཕབ། འབྲུ་དཀར་
གྱི་གཏོར་མས་མཆོད། དམར་ཐབས་ཀྱི་འདྲེས་བྱུང་ན། གཤེན་ལྷ་ལ་ནོངས་པ་
མཐོལ། གདོན་བོན་གྱི་ཤེ་ཚུའི་སྐྱེམས། གཤེན་རབ་ནི་ཅི་དགྱེས་ཏེ། གདོན་
འདྲེ་ནི་ཆམ་ལ་ཕབ། འབྲུ་དཀར་གྱི་ཡུ་ཏིས་མཆོད། ཤེ་ཚུ་ཡི་འདྲེས་བྱུང་ན།
གཤེན་ལྷ་ལ་ནོངས་པ་མཐོལ”ཞེས་བཀོད་ཡོད། དེར་བརྟེན་སྟོན་པ་གཤེན་
རབ་མི་བོ་ཆེས་ གཅིག་ གསོད་གཅིག་གསོལ་བྱེད་ པར་བདག་ མ་དགྱེས་ཞེས་
ཐུགས་ཤིན་ཏུ་མ་མཉེས་པར་བདུད་བོན་དང་གདོན་བོན་སོགས་དམར་མཆོད་
བྱེད་མཁན་གྱི་བོན་རྣམས་ཆམ་ལ་ཕབ། ཁྲག་གི་སྐྱེམས་འབུལ་སྲོལ་དེ་འབྲུ་ཆང་
གི་སྐྱེམས་ཀྱིས་ཚབ་བྱས། དེ་བཞིན་བཙན་བོན་གྱིས་ ཤ་ཁྲག་སྲོག་དབུགས་
ལོངས་སུ་སྤྱོད་པའི་ཚབ་ཏུ་གླུད་གཏོང་བ་སོགས་མདོས་ཆོག་གི་ལུགས་གསར་དུ་
བཏོད་པ་དེས་སྐབས་དེར་སྤྱི་ཚོགས་ཀྱི་དཔལ་འབྱོར་གོང་དུ་འཕེལ་བར་དགེ་
མཚན་ལྡན་པའི་ནུས་པ་ཐོན། །
དེ་བཞིན་གཤེན་རབ་མི་བོ་ཆེས་གཡུང་དྲུང་བོན་གྱི་གཞུང་ལུགས་གསར་
དུ་བཏོད་པའི་སྐོར་སྟོན་པ་གཤེན་རབ་མི་བོ་ཆེའི་མཛད་རྣམ་རྒྱས་འབྲིང་བསྡུས་



གསུམ་སོགས་བོན་གྱི་ལོ་རྒྱུས་དེབ་ཐེར་ཁག་ནང་བཀོད་ཡོད། 《མདོ་འདུས་པ་
རིན་པོ་ཆེའི་རྒྱུད་ཐམས་ཅད་མཁྱེན་པའི་བཀའ་ཚད་མ》ལས། དེ་ནས་སྟོན་པ་
གཤེན་རབ་ལ། གསང་བ་འདུད་ཀྱིས་ཞུས་པར། རྒྱལ་བོན་སྟོན་པ་གཤེན་རབ་
ཉིད། ། གྱེར་ཆེན་སྒོ་བཞི་མཛོད་དང་ལྔ། ། ཧོས་སྒོ་ཐེག་པ་རིམ་པ་དགུ། །
ཆབ་དཀར་གྱེར་སྒོ་གྱེར་མན་ཊ། ། འདུལ་བ་མན་ངག་ལུང་དང་བཅས། །
རྒྱས་པ་མདོ་འབུམ་སྡེ་དང་བཅས། ། སོགས་ཇི་ལྟར་ལགས་ཞེས་ཞུས། །
སྟོན་པས་བཀའ་བསྩལ་པ། ། མདོ་སྡུད་ལ་སོགས་འཁོར་རྣམས་ཉོན། །
ཨ་བོ་ལུང་གྱིས་གྱེར་སྒོ་བཞི། ། ཐོ་ཐོགས་ནང་གི་མཛོད་ཡིན་ཏེ། ། སྒོ་བཞི་
བསྟན་པ་མདོ་རུ་བསྡུས། ། ཧོས་སྒོ་ཐེག་པ་རིམ་པ་དགུ། ། སྡེ་རུ་བསྟན་པ་
བརྒྱད་ཁྲི་དང༌། ། བཞི་སྟོང་དག་ ཏུ་དབྱེ་བའོ། ། དེ་ཕྱིར་མདོ་སྡེར་བསྟན་
པའོ། ། རྒྱུད་མ་ཆད་པས་རྒྱུད་སྡེའོ། ། བསྡུས་ན་ཐིག་ལེ་ཉག་ཅིག་གོ། ། དེ་ལ་
བདེན་པ་གཉིས་སུ་དབྱེ། ། ཀུན་རྫོབ་མཚན་མ་དངོས་སུ་བདེན། ། དོན་དམ་
མཚན་མ་མེད་པར་བདེན། ། བདེན་པ་གཉིས་པོ་མཉམ་པའོ། ། དེ་ཡང་ཚད་
མ་གསུམ་གྱིས་གཏན་ལ་ཕབ། སྟོན་པའི་བཀའ་ཚད་མ་དང༌། དོན་ལྡན་ལུང་
གི་ཚད་མ། དོན་རྟོགས་རིག་པའི་ཚད་མའོ། ། དེ་ཡང་ཤེས་རབ་གསུམ་གྱིས་
ཉམས་སུ་ལོང་། ། དག་སྒོ་དག་ལ་མི་ཐོགས་ཀྱིས། ། གཟུངས་པ་དག་ལ་འཛིན་
ཤེས་མཛོད། ། གོ་ལམ་དག་ལ་དོན་ཤེས་གྱིས། ། གྱེར་ཆེན་སྒོ་བཞི་མཛོད་དང་
ལྔ། ། ཧོས་སྒོ་ཐེག་པ་རིམ་དགུར་དབྱེ། ། ཕྱྭ་གཤེན་སྣང་གཤེན་སྲིད་གཤེན་
དང་། ། འཕྲུལ་གཤེན་རྒྱུ་ཡི་བོན་བཞི་དང་། ། ཆབ་ནག་སྲིད་རྒྱུད་སྒོ་ནས་
བྱུང་། ། གཏོ་དཔྱད་འབུམ་སྡེས་གཞན་དོན་གྱིས། ། དགེ་བསྙེན་དྲང་སྲོང་
འདུལ་བའི་སྡེ། ། རྒྱུ་དྲུག་མངོན་བཞི་འདུལ་ཁྲིམས་བསྲུངས། ། ཨ་དཀར་
སྔགས་རྒྱུད་ཕྱི་ནང་གསང་། ། ཆབ་དཀར་སྔགས་ཀྱི་སྒོ་ནས་བྱུང་། ། ཡེ་གཤེན་
མདོ་འབུམ་ལྟ་བའི་སྡེ། ། འཕན་ཡུལ་རྒྱས་པའི་སྒོ་ནས་བྱུང༌། ། དགོངས་རྒྱུད་
ཟབ་མོ་ཉམས་སུ་ལོངས། ། རྫོགས་ཆེན་ཨ་ཏི་བ་ཡི་སྡེ། ། གཙང་མ་མཐོ་ལྟོ་རྒྱུད་
67



ནས་བྱུང༌། ། ལྟ་དགོངས་འགྱུར་མེད་ཉམས་སུ་ལོངས། ། ཧོས་སྒོ་བརྒྱད་ཁྲི་
བཞི་སྟོང་ནི། ། མདོ་ འབུམ་ རྒྱུད་ སྡེ་ བཞི་ལས། ཉིས་ཁྲི་ བཞི་ སྟོང་ བཞིར་
དབྱེའོ། ། ལྟ་རྒྱུད་གཤེན་རྒྱུད་སྲིད་རྒྱུད་གསུམ། ། དུས་ཀྱི་མཐའ་ལ་འོང་བ་
ཡིན། ། དབུ་ མ་ ཚད་ མ་ རྫོགས་ཆེན་གསུམ། ། བསྟན་ པ་ དར་ སོ་འོང་བ་
ཡིན། ། དགེ་བསྙེན་གཙང་བཙུན་དྲང་སྲོང་གསུམ། ། འདུལ་བའི་སྡེ་ལ་འོང་
བ་ཡིན། ། འདུལ་བ་གསང་སྔགས་ལྟ་བ་གསུམ། ། མཐའ་མར་ཉམས་སུ་ལེན་
པ་ཡིན། ། གསང་བ་མདོ་སྡེ་གསང་སྒོ་དགོས། ། ཞེས་སོགས་བཀའ་མང་དུ་
བསྩལ་ཞེས་གསུངས། གོང་དུ་སྨོས་པ་དེའི་ཐོག་ནས་གཡུང་དྲུང་བོན་གྱི་ལྟ་སྒོམ་
སྤྱོད་གསུམ་གྱི་གཞུང་ལུགས་བོན་སྒོ་བརྒྱད་ཁྲི་བཞི་སྟོང་དང་། བདེན་པ་གཉིས།
ཚད་མ་གསུམ། གྱེར་ཆེན་སྒོ་བཞི་མཛོད་དང་ལྔ། གཏོ་དཔྱད་འབུམ་སྡེ་རྒྱུ་
འབྲས་ཀྱི་ཐེག་པ་རིམ་པ་དགུ། བོན་སྒོར་འཇུག་པའི་ལམ་དང༌། རྒྱུད་རིམ།
ལྟ་བ། ཉམས་ལེན་སོགས་རྒྱས་པར་བསྟན། །
དེ་བཞིན་ཐུའུ་བཀྭན་ཆོས་ཀྱི་ཉི་མས་མཛད་པའི་《བོན་གྱི་གྲུབ་མཐའི་
འབྱུང་ཚུལ》ལས་“བོན་གྱི་ཆོས་ལ་བཀའ་འགྱུར་བྱིངས་ཀྱི་ཚབ་ཡོད་ཅིང༌། ལྟ་
བ་སྟོན་པའི་གཞུང༌། རྫོགས་པ་རིན་ཆེན་གསེར་གྱི་ཕྲེང་བ། རྩ་འགྲེལ་རླུང་གི་
སྤུ་གྲི། མན་ངག་འཁོར་ལོ་འོད་གསལ་སོགས་དང་། སྒོམ་པའི་གཞུང་། ཕུང་
པོ་རང་ འབྱུང་ ཐིག་ལེ་ དགུ་ སྐོར། གསེར་ ཐིག ལུས་ སེམས་ ཉམས་མྱོང་།
སེམས་ལུང་ཡེ་ཁྲི་དཀར་པོ་སོགས་དང་། སྤྱོད་པའི་སྐོར་ལ། ཁམས་བརྒྱད་
གཏན་ལ་ཕབ་པའི་འབུམ། ། ཡེ་གཤེན་བཀོད་པ་དོན་གྱི་འབུམ། ། གཡུང་
དྲུང་ས་བཅུ་ལམ་གྱི་འབུམ། ། རྣམ་དག་ཚུལ་ཁྲིམས་འདུལ་བའི་འབུམ། །
དགེ་རྒྱས་ཚོགས་ཆེན་རྫོགས་པའི་འབུམ། ། གཞན་ཡང་ནད་འབུམ་ནག་པོ།
ཚེ་འབུམ་ཁྲ་བོ། སྨན་འབུམ་ དཀར་པོ། གཏོ་འབུམ་ནག་ པོ་ སོགས་ དང༌།
འཕྲིན་ལས་ཀྱི་སྐོར་ལ། གཏོ་ཐབས་སུམ་བརྒྱ་དྲུག་ཅུ། དཔྱད་ཐབས་བརྒྱད་ཁྲི་
བཞི་སྟོང་། གྱེར་སྒོ་བཞི། སྐད་ཅོང་བརྒྱད། ཤིད་ཐབས་སུམ་བརྒྱ་དྲུག་ཅུ།
68



འདུར་ཐབས་བརྒྱད་ཅུ་རྩ་གཅིག་སོགས་དེ་ལ་ཆབ་ནག་སྲིད་པ་རྒྱུད་ཀྱི་བོན་
ཟེར་”(ཤོག་ ༣༨ ༣）ཞེས་བོན་གྱི་ལྟ་སྒོམ་སྤྱོད་གསུམ་གྱི་གཞུང་ལུགས་ཕྱོགས་
བསྡུས་ཀྱིས་མང་དུ་གསུངས། གོང་དུ་བཀོད་པའི་བོན་གྱི་གཞུང་ལུགས་སྐོར་
ལུང་འདྲེན་ཁག་གཉིས་པོ་དེའི་ཐོག་ནས་བོན་གྱི་གཞུང་ལུགས་བསྟན་བཅོས་ཀྱི་
ནང་དོན་ཕུན་སུམ་ཚོགས་ལ་གཏིང་ཟབ་པ་ཞིག་ཡིན་པ་གསལ་པོར་རྟོགས་ཐུབ།
འོན་ཀྱང་གཡུང་དྲུང་བོན་གྱི་གཞུང་ལུགས་དེ་རྣམས་རིམ་བཞིན་འཐུས་སྒོ་ཚང་
དུ་ཕྱིན་པ་ལས་གཤེན་རབ་མི་བོ་ཆེའི་སྐུ་དུས་སུ་རྒྱུ་ཡི་ཐེག་པ་རིམ་པ་བཞི་གཙོ་
བོར་གྱུར་པའི་བོན་གྱི་གཞུང་ལུགས་རྣམས་ཁྱབ་ཆེ་བ་རེད་སྙམ། དེ་ཡང་རྒྱུ་ཡི་
ཐེག་པ་རིམ་པ་བཞི་ནི། ཕྱྭ་གཤེན་དང་། སྣང་གཤེན། འཕྲུལ་གཤེན། སྲིད་
གཤེན་བཅས་བཞིའོ། ། །
༡. སྦུ་གཤེན་ནི། ཕྱྭ་གཤེན་ལ་ གཏོ་ ཐབས་ སུམ་བརྒྱ་དྲུག་ ཅུ། དཔྱད་
ཐབས་ བརྒྱད་ཁྲི་བཞི་སྟོང་ཞེས་ གཏོ་དཔྱད་ཀྱི་ནང་ གསེས་ ཤིན་ ཏུ་ མང་ བ་
གསུངས་ཀྱང་ལག་ལེན་གཙོ་བོ་ནི། ལུག་གི་ལག་ཤ་གཡས་པ་དང་། དར་ཚོན་
སྣ་ལྔའི་མདའ་དར་ལ་རིན་ཆེན་གཡུ་དང༌། བྱུ་རུ། གཟི། མེ་ལོང་སོགས་ཀྱིས་
བརྒྱན་པ། ལག་གཡོན་དུ་ཕྱེ་མར་ཁྱེར་ཏེ་ཕྱྭ་དང་གཡང་འགུགས་པ། མི་ལ་ཚེ་
རིང་ བའི་ གཡང་ དང༌། བསོད་ནམས་ཆེ་ བའི་ གཡང་། རླུང་རྟ་ རྒྱས་ པའི་
གཡང་། དཔལ་དང་འབྱོར་པ་འཛོམས་པ་ སོགས་ལེགས་པའི་ཚོགས་རྣམས་
འཕེལ་ཞིང་རྒྱས་པར་བྱེད་པའི་བོན་གྱི་ཆོ་ག་ཞིག་ཡིན། །
༢.སྣང་གཤེན་ནི། སྣང་གཤེན་ལ་སྒེར་སྒོམ་བཞི་དང༌། སྐད་ཅོང་བརྒྱད།
གཏའ་ཏག་བཞི་བཅུ་རྩ་གཉིས་ཞེས་གཏོ་ཐབས་མང་དུ་གསུངས་ཀྱང་གཙོ་བོ་ཚེ་
དང༌། བསོད་ནམས། ནོར་ལོངས་སྤྱོད། མི་རྒྱུད། ཕྱུགས་ཟོག་སོགས་རྒྱས་
པར་བྱེད་པའི་བོན་ཆོག་གི་སྲོལ་ཞིག་ཡིན། །
༣. འཕྲུལ་གཤེན་ནི། འཕྲུལ་གཤེན་ལ་ལྟ་བྱང་རྫུ་འཕྲུལ་གྱི་གཞུང་ཞེས་
འཁོད། དེ་ནི་ གཙོ་བོ་མདོས་ཀྱི་ཆོ་ག་གཏོ་ ཐབས་ལག་ལེན་བྱེད་པའི་བོན་
69



ལུགས་ཤིག་ཡིན། མདོས་ནི་བལ་ཚོན་སྣ་ལྔའི་སྐུད་པས་ནམ་མཁའ་དང་། ས་
གཞི། ཁང་བཟང་སོགས་ལྷས་ནས་མདོས་ཁང་བཟོས་ཏེ་མདུན་དུ་འགལ་རྐྱེན་
བར་ཆད་སེལ་ཡུལ་གྱི་ གླུད་བཞག མཐའ་སྐོར་དུ་ལྷ་འདྲེ་མཐུ་བའི་རྗེས་སྣ་
ཚོགས་བཤམས་ཐོག་འགལ་རྐྱེན་བར་ཆད་སེལ་བའི་མདོས་ཀྱི་ཆོ་ག་གཏོང་བ་
དེར་ཟེར། །
༤. སྲིད་གཤེན་ནི། སྲིད་གཤེན་ལ་ ཤིད་ ཐབས་ སུམ་བརྒྱ་དྲུག་ ཅུ་དང་།
འདུར་སྒོ་བཞི། ཐབས་བརྒྱད་ཅུ་རྩ་གཅིག་སོགས་ནང་གསེས་དབྱེ་བ་མང་དུ་
གསུངས། དེའི་ནང་དོན་གཙོ་བོ་ནི། མི་གསོན་པོའི་བླ་ཡལ་བའམ་གཞན་གྱིས་
བླ་ཁྱེར་བ་རྣམས་ཚུར་འགུགས་པ་དང་། གཤིན་པོའི་བླ་ཡིད་སེམས་གསུམ་བར་
དོར་འཁྱམས་པ་རྣམས་གཅིག་ཏུ་བསྡུས་ཏེ་བདེ་བའི་ལམ་དུ་དྲངས་པ། ལྷག་
པར་དུ་མཚོན་ཆའི་འོག་ཏུ་སྲོག་ཤོར་བའི་རིགས་ལ། ཤི་གཤེད་ཀྱིས་གཤིན་པོའི་
བླ་འཕྲོག་སྟེ་གཤིན་པོ་སྡུག་ལ་སྦྱོར་བ་དང༌། ཤི་གཤེད་དེས་གཤིན་པོའི་བླར་
བརྫུས་ནས་གསོན་པོ་བསླུ་ཞིང་གནོད་འཚེ་བྱེད་པའི་ཤི་གཤེད་དེ་དག་འདུར་
ཆོག་ལ་བརྟེན་ཚུར་བཀུག་ཅིང་། གཤིན་པོའི་བླ་ཡིད་སེམས་གསུམ་གཅིག་ཏུ་
འདྲིལ་ནས་ཤི་གསོན་ཚང་མ་བདེ་ལ་བཀོད་པའི་གཏོ་ཆོག་དེ་རིགས་ལ་ཟེར། །
མདོར་ན། རྒྱུ་ཡི་ཐེག་པ་རིམ་པ་བཞི་ཡི་ནང་དོན་གཙོ་བོ་ནི། མོ་བཏབ་
སྟེ་ལེགས་ཉེས་བླང་དོར་སྟོན་ པ་ དང་། རྩིས་ བཏབ་ནས་ཕྱིའི་ ལམ་ སྟོན་ པ།
གཡང་ཚུར་བཀུག་སྟེ་ནོར་ལོངས་སྤྱོད་འཕེལ་བར་བྱེད་པ། གླུད་ཕར་བཏང་སྟེ་
འདྲེ་ཡི་གནོད་པ་འགོག་པ། ཡར་ལྷ་གསོལ་ཞིང་འགྲོ་བ་མིའི་མགོན་བྱེད་པ།
མར་སྲི་དང་འདྲེ་གནོན་པ། ཤི་བ་འདུར་བས་བདེ་བར་བཀོད་པ། ལྷ་སྲུང་གི་
ཐུགས་བསྐང་བ་སོགས་གཡུང་དྲུང་བོན་གྱི་གཞུང་ལུགས་དང་གཏོ་ཐབས་མང་
དུ་ཡོད། རྒྱ་གར་འཕགས་པའི་སངས་རྒྱས་ཆོས་ལུགས་བོད་དུ་དར་རྗེས་རྒྱུ་བོན་
བཞིའི་གཏོ་ཐབས་རྣམས་སངས་རྒྱས་ཆོས་ལུགས་པའི་གཏོ་ཐབས་སུ་གྱུར་ནས་
ད་བར་གནས། །
70



གསུམ། གནའ་བོའི་ཞང་ཞུང་དང་དེའི་རིག་གནས་སྐོར། །
ད་ལྟ་རྒྱལ་ཁབ་ཕྱི་ནང་གི་མཁས་པ་མང་པོས་ཞང་ཞུང་དང་དེའི་རིག་
གནས་ལ་དོ་སྣང་ཆེན་པོ་གནང་དང་གནང་མུས་ཡིན་ལ། ཞང་ཞུང་དང་དེའི་
རིག་གནས་སྐོར་ལ་གཟིགས་ཚུལ་ཡང་མི་འདྲ་བ་མང་ དུ་བྱུང༌། མཁས་ པ་
འགའ་ཞིག་གིས་ཞང་ཞུང་དང༌། ཞང་ཞུང་གི་མི། ཞང་ཞུང་གི་རིག་གནས་
ཞེས་ཧ་ལམ་བོད་ས་མཐོའི་ཕྱི་རོལ་དུ་གནས་ལ་གདོད་མའི་བོད་ས་མཐོའི་རིག་
གནས་དང་འབྲེལ་བ་གང་ཡང་མེད་པའི་རྒྱལ་ཕྲན་ཞིག་ཏུ་ངོས་འཛིན་གནང༌།
འོན་ཀྱང་བན་བོན་གཉིས་ཀའི་ཚད་ལྡན་ཡིག་རྙིང་དང་། དེབ་ཐེར། ཆོས་
འབྱུང་ཁག་ལ་བཀོད་པར་གཞིགས་ན། ད་ནས་བརྩིས་པའི་མི་ལོ་བཞི་སྟོང་ཙམ་
གྱི་སྔོན་དུ་བོད་ས་མཐོའི་གདོད་མའི་སྤྱི་ཚོགས་དེ་མ་རྒྱུད་ཀྱི་སྤྱི་ཚོགས་ནས་ཕ་
རྒྱུད་ཀྱི་སྤྱི་ཚོགས་སུ་འཕོ་འགྱུར་བྱུང་བའི་བརྒྱུད་རིམ་ནང་རྒྱལ་ཕྲན་སིལ་མ་བཞི་
བཅུ་དང༌། ཉི་ཤུ་རྩ་བཞི། བཅུ་གཉིས་བཅས་བྱུང་བའི་དུས་སུ་ཞང་ཞུང་ནི་
རྒྱལ་ཕྲན་སིལ་མ་དེ་དག་གི་གྲུབ་ཆ་གཙོ་བོ་ཞིག་ཡིན་ལ། རུས་ནི་བོད་ཀྱི་མིའུ་
གདོང་དྲུག་གི་བྱེ་བྲག་བསེ་ཁྱུང་སྦྲ་ཡི་ཁོངས་སུ་གཏོགས་པ་དང༌། 《རུས་མཛོད་
མེ་ཏོག་སྐྱེད་ཚལ》ནང་སྦྲ་ནི་ལྕགས་ཁམས་རྐྱང་ལ་བླ་ཞེས་པར་གཞིགས་ན་རུས་
ཚོ་འདིའི་བླ་ཟོག་རྐྱང་ཡིན་པ་གསལ་པོར་བསྟན། དེ་བཞིན་ཞང་ཞུང་ཞེས་པའི་
མིང་གི་གོ་དོན་སྐོར་ལ་བོན་གྱི་ལོ་རྒྱུས་དེབ་ཐེར་ཁག་ནང་འཁོད་པར་གཞིགས་
ན། ཆེས་སྔ་བའི་དུས་ཞུང་ཞེས་ཁྱུང་གི་ཡུལ་དུ་གོ་དགོས། གང་ལགས་ཤེ་ན།
ཞང་ཞུང་གི་སྐད་དུ་ཁྱུང་ཞེས་པའི་ཐ་སྙད་ཀྱི་སྒྲ་གདངས་དེ་མེད་སྟབས་ཁྱུང་ལ་
ཞུང་ཞེས་འབོད། འོ་ན་ཞང་ཞེས་པའི་གོ་དོན་གང་ཡིན་ཟེར་ན། བཙན་པོའི་
དུས་སུ་ཞང་བོད་གཉེན་འབྲེལ་བྱུང་རྗེས་ཞང་པོ་ཞུང་མིང་དེ་ཐོག་མར་ཐོན་པ་
རེད་སྙམ། དེ་ནས་བོད་ས་མཐོའི་སྤྱི་ཚོགས་རིམ་བཞིན་གཅིག་གྱུར་བྱུང་བ་དང་
སྦྲགས་ཞང་ཞུང་དང༌། བོད་རུ་བཞི། སུམ་པ་བཅས་ཀྱིས་བོད་ས་མཐོའི་ས་
71



ཁོངས་མང་ཆེ་བ་དབང་དུ་བསྒྱུར་བ་དང༌། སྐབས་དེར་ཞང་ཞུང་ནི་མངའ་
ཁོངས་རྒྱ་ཆེ་ལ་གནའ་བོའི་རིག་གནས་ཀྱང་དར་ཁྱབ་ཆེ་བའི་རྒྱལ་ཕྲན་སིལ་མ་
བཅུ་གཉིས་ཀྱི་ཡ་གྱལ་ཞིག་ཡིན། དཔའ་བོ་གཙུག་ལག་ཕྲེང་བས་མཛད་པའི་
《ཆོས་བྱུང་མཁས་པའི་དགའ་སྟོན》ལས་“ བོད་དང་གྲུ་གུའི་མཚམས་ན་འོ་ཅོ་
མང་མ་གཉིས།. གཉེ་མ་ཙ་མོ་གཉིས། བ་ག་སྟོང་བུ་ཆུང་སྟེ་སྟོད་ཀྱི་སྟོང་སྡེ་ལྔ།
བོད་དང་སུམ་པའི་མཚམས་ན་གུ་གེ་ཅོག་ལ་གཉིས། སྤྱི་གཙང་ཡར་གཙང་
གཉིས། ཅི་དེ་སྟོང་བུ་ཆུང་སྟེ་ཞང་ཞུང་སྨད་ཀྱི་སྟོང་སྡེ་ལྔ་སྟེ་ཞང་ཞུང་གི་སྟོང་སྡེ་
བཅུའོ”(ཤོག་ ༡༨༧ - ༡༨༨）ཞེས་གསུངས། ཕྱོགས་མཚུངས་བོན་གྱི་ལོ་
རྒྱུས་དེབ་ཐེར་ནང་དུའང་སྟོང་སྡེ་ནི་སྟོང་དམག་རེ་ཡོད་པའི་འབངས་མི་ཐམས་
ཅད་ལ་གོ་དགོས། ཞང་ཞུང་ཁྲི་སྡེ་བཅོ་བརྒྱད་དང་། ཡང་ཞང་ཞུང་སྒོ་ཕུག་
བར་གསུམ་ཞེས་སྟོད་མངའ་རིས་ཡུལ་ནས་སྨད་ཁྱུང་པོ་སྟེང་ཆེན་བར་ས་ཆ་མང་
པོ་ཞིག་ཞང་ཞུང་གི་མངའ་འོག་ཏུ་གཏོགས་པ་གསལ་པོར་འཁོད། །
དེ་མཚུངས་《ཞང་བོད་ལོ་རྒྱུས་ཏི་སེའི་འོད》ལས་“ཡ་ཐོག་ཞང་ཞུང་གི་
རྒྱལ་པོ་དང་། དེའི་མངའ་འོག་ཏུ་གཏོགས་པའི་ཡུལ་སྡེ་གང་དང་གང་ཡིན་པ་
སོགས་ཀྱི་སྐོར་གོ་རྟོགས་ཐུབ་ངེས་ཡིན་པ་ནི་ལོ་གྲངས་སུམ་སྟོང་དགུ་བརྒྱ་བརྒྱད་
ཀྱི་སྔོན་དུ་སྐུ་བལྟམས་པའི་གཤེན་རབ་མི་བོ་ཆེའི་སྦྱིན་བདག་ཞང་ཞུང་སྲིད་པའི་
རྒྱལ་པོ་ཁྲི་ཝེར་ལ་རྗེ་གསེར་གྱི་བྱ་རུ་ཅན་ཞེས་ཞང་ཞུང་གི་རྒྱལ་རབས་སུ་ཆེས་
གྲགས་པའི་རྒྱལ་པོ་དེ་ནས་ལོ་རྒྱུས་ཀྱི་དབུ་འཛུགས་དགོས་པ་དང་། རྒྱལ་པོ་
དེའི་མངའ་ཐང་དང་འབྲེལ་བའི་མི་སྡེ་ཇི་སྙེད་ཅིག་ཡོད་པ་དེ་རྣམས་གནའ་བོའི་
ཞང་ཞུང་གི་རྒྱལ་ཁམས་སུ་ངོས་འཛིན་དགོས་པ་ལས་འོས་གཞན་མེད། རང་
རེས་ཤེས་ཚོད་གནའ་རབས་ཞང་ཞུང་གི་ལོ་རྒྱུས་ཡིག་ཐོག་ཏུ་འཁོད་ཡོད་རིགས་
ལས་ངེས་ཤེས་རྙེད་ཐུབ་པ་ནི་གཤེན་རབ་མི་བོ་ཆེའི་ཞབས་ནས་འདེགས་པའི་
ཞང་ཞུང་གི་རྒྱལ་པོ་ཁྲི་ཝེར་གསེར་གྱི་བྱ་རུ་ཅན་ནས་བཟུང་། ཞང་ཞུང་གི་ལོ་
རྒྱུས་དབུ་བརྙེས་པའི་ཚུལ་བོན་གཞུང་རྙིང་མ་རྣམས་ལས་གསལ་བ་དེ་འདྲ་ཞིག་



ཡིན་སྟབས། ཞང་ཞུང་རྒྱལ་རབས་ཀྱི་ཐོག་མའང་དུས་སྐབས་དེ་ལ་ངོས་མི་
འཛིན་ཐབས་མེད་པ་ཞིག་ཆགས་ཡོད་” (ཤོག་ ༨༠)ཅེས་གསུངས། གོང་དུ་
བཀོད་པ་ལྟར་ཞང་ཞུང་རྒྱལ་རབས་དབུ་བརྙེས་པའི་དུས་ནི་སྟོན་པ་གཤེན་རབ་
མི་བོ་ཆེ་སྐུ་འཁྲུངས་པ་དང་དུས་མཉམ་ཡིན་པས་ད་བར་མི་ལོ་སུམ་སྟོང་དགུ་
བརྒྱ་ལྷག་ཙམ་སོང་ཞིང་། སྟོན་པ་གཤེན་རབ་མི་ཡུལ་དུ་བྱོན་པའི་དུས་ཚོད་
སྐོར་ད་བར་བན་བོན་གཉིས་ཀའི་ལོ་རྒྱུས་ཆོས་འབྱུང་དང་མཁས་པ་རྣམས་ཀྱི་
གཟིགས་ཚུལ་མི་མཐུན་པ་མང་ཡང་ཞང་ཞུང་རྒྱལ་རབས་ནི་རྒྱལ་ཕྲན་སིལ་མ་
བཅུ་གཉིས་ཀྱི་ནང་ནས་ཆེས་སྔ་བའི་རྒྱལ་རབས་ཤིག་ཡིན་པ་ལུང་དང་རིག་པ་
གཉིས་ཀས་དཔྱད་ཐུབ་པ་ཞིག་རེད། ཞང་ཞུང་རྒྱལ་རབས་ཀྱི་རྒྱལ་པོ་དང་པོ་
ཁྲི་ཝེར་ལ་རྗེ་གུ་ལངས་གསེར་གྱི་བྱ་རུ་ཅན་ནས་བཟུང་། ཁྱུང་གི་བྱ་རུ་ཅན།
ཤེལ་གྱི་བྱ་རུ་ཅན། དུང་གི་བྱ་རུ་ཅན་སོགས་རྒྱལ་པོ་བཅོ་བརྒྱད་ཀྱིས་ཞང་ཞུང་
ཁྲི་སྡེ་བཅོ་བརྒྱད་ཀྱི་མགོ་བོ་མནན། གཡུང་དྲུང་བོན་གྱི་བསྟན་པ་ཕྱོགས་བཅུར་
སྤེལ། རྒྱལ་པོ་དེ་རྣམས་སྐུ་ཚེ་མི་ལོ་ཉིས་སྟོང་ཙམ་བཞུགས་ཟེར། ཡང་བོན་གྱི་
མཁས་བཙུན་ འགའ་ ཞིག་ གིས་ བརྩམས་ པའི་ དེབ་ ཐེར་ དང་ རྩོམ་ ཡིག་ ནང་
“མངའ་རིས་གཡུང་དྲུང་བོན་གྱི་རྒྱལ་ཁམས་སུ་མཛད། དེ་ནས་བོད་ཁ་བ་ཅན་
ཞེས་པ”བྱུང་ཞེས་དང༌། “གནའ་རབས་ལོ་རྒྱུས་ཀྱི་དུས་སྐབས་དང་པོའི་ཐོག་
ཞང་ཞུང་ཙམ་ལས་བོད་ཅེས་པའི་རྒྱལ་ཁབ་ཅིག་མེད་པ་ ལྟ་ ཅི། ཞང་ཞུང༌
བཙན་པོ་རྣམས་ཀྱི་མངའ་འོག་ཏུ་ཇི་ཙམ་ཞིག་ཡོད་མྱོང་བ་དང་། དེ་དག་གི་
སྲིད་དབང་ཇི་ཙམ་ཞིག་དར་མྱོང་བ་ཤེས་ཐུབ་པ་ཡིན་”ཞེས་དང་། བོད་རྒྱལ་
ཐོག་མ་མ་བྱོན་གོང་དུ་བོད་ཁམས་ཀྱང་ཞིང་རྒྱལ་བྱ་རུ་ཅན་རྣམས་ཀྱིས་རིམ་
བཞིན་དབང་བསྒྱུར་བྱས་པ་ལས་བོད་ཅེས་པའི་རྒྱལ་ཁབ་རང་རྐྱ་ཐུབ་པ་ཞིག་
ལོགས་སུ་མེད་པར་འབངས་ཁམས་ཐམས་ཅད་ཞང་ཞུང་གི་ལྷ་སྡེ་དང་མི་སྡེར་
གྱུར་བར་མངོན་ཞེས་སོགས་ཕྱོགས་ལྷུང་གི་གཏམ་འཆལ་མང་དུ་གསུངས། ཁ་
བ་ཅན་གྱི་ལོ་རྒྱུས་དྭངས་གསལ་མེ་ལོང་དེར་གཟུར་གནས་སྐྱེ་བོ་ཀུན་གྱིས་བལྟས་་



ཚེ་བོད་ས་མཐོའི་ཐོག་གི་ནུས་ཚོའམ་རྒྱལ་ ཕྲན་སིལ་མ་རིམ་བྱུང་ཚང་མ་མིའུ་
རིགས་དྲུག་གི་རྒྱུད་ལས་ཆོས་པ་གསལ་པོར་རྟོགས་ཐུབ། ལྷག་པར་དུ་རྒྱལ་ཕྲན་
སིལ་མ་བཅུ་གཉིས་ཀྱི་སྐབས་སུ་བོད་རུ་བཞི་དང༌། ཞང་ཞུང་གཉིས་ཀ་རང་རྐྱ་
འཕེར་བའི་རྒྱལ་ཕྲན་ཞིག་ལས་བོད་ཞང་ཞུང་གི་མངའ་འོག་ཏུ་འདུས་པའི་སྐོར་
ཚད་ལྡན་ལོ་རྒྱུས་ཡིག་རིགས་ཁག་ལ་མཐོང་དཀའ་བ་ཞིག་རེད། དེ་ལས་ལྡོག་
སྟེ་བཙན་པོ་སྲོང་བཙན་སྒམ་པོའི་སྐུ་དུས་སུ་ཞང་ཞུང་བོད་ཀྱི་མངའ་འོག་ཏུ་
འདུས་ཏེ་ཡུལ་གྱི་མིང་མངའ་རིས་ཞེས་བཏགས་པ་ནི་ལོ་རྒྱུས་ཀྱི་དོན་དངོས་དང་
མཐུན་པ་ཞིག་ཡིན། གོང་དུ་སྨོས་པའི་ཞང་ཞུང་རྒྱལ་པོ་བྱ་རུ་ཅན་བཅོ་བརྒྱད་
ཀྱི་མཛད་པའི་སྐོར་《གངས་རིའི་དཀར་ཆག》དང་《ཞང་བོད་ལོ་རྒྱུས་ཏི་སེའི་
འོད》སོགས་སུ་ཞིབ་པ་འཁོད་འདུག་པས་འདིར་བསྐྱར་ཟློས་ཞུས་ན་དགེ་མཚན་
གང་ཡང་མི་འདུག་སྙམ། །
ཞང་ཞུང་རྒྱལ་པོ་བྱ་རུ་ཅན་བཅོ་བརྒྱད་ཀྱི་ཐོག་མའི་དུས་སུ་བོད་གངས་
ཅན་གྱི་ཡུལ་དུ་གནའ་བོའི་ཡི་གེ་ཞིག་ཡོད་མེད་སྐོར་ལ། དེང་སྐབས་རྒྱལ་ཁབ་
ཕྱི་ནང་གི་མཁས་པ་མང་པོས་གཟིགས་ཚུལ་མི་འདྲ་བ་མང་དུ་གསུངས། དེ་ནི་ .
སངས་རྒྱས་ཆོས་ལུགས་པའི་ལོ་པཎ་མང་པོས་མཛད་པའི་ཆོས་འབྱུང་དེབ་ཐེར་
ཁག་ནང་ཆོས་རྒྱལ་སྲོང་བཙན་སྒམ་པོའི་སྔོན་དུ་བོད་ལ་ཡི་གེ་མེད་སྟབས་འཇམ་
དབྱངས་རྣམ་སྤྲུལ་ཐོན་མི་སམ་བྷོ་ཊས་འཕགས་ཡུལ་པཎ་ཆེན་བྲམ་ཟེ་ལི་བྱིན་གྱི་
དྲུང་དུ་བསྐྱོད་ནས་ལཉྫ་དང་ཝརྟུ་ལ་དཔེ་མཛད་དེ། བོད་ཡིག་དབུ་ཅན་དབུ་
མེད་སྲོལ་གཏོད་མཛད། ཐོན་མི་སམ་བྷོ་ཊ་སོགས་བོད་ཕྲུག་བློ་རྣོ་བ་བཅུ་དྲུག་
རྒྱ་གར་འཕགས་པའི་ཡུལ་དུ་བསྐྱོད། བྲམ་ཟེ་ལི་བྱིན་པ་སོགས་འཕགས་ཡུལ་གྱི་
ལོ་པཎ་མང་པོའི་ཞབས་ལ་གཏུགས་ཏེ་རྒྱ་ཡིག་ལྔ་བཅུ་ཐམ་པ་དཔེ་གཞིར་བཟུང་
ནས་བོད་སྐད་ཀྱི་སྒྲ་གདངས་དང་འཚམས་པའི་བོད་ཡིག་དབྱངས་གསལ་སོ་
བཞི་གཏན་ལ་ཕབ། དེའི་གོང་ལ་བོད་ལ་ཡི་གེ་རྩ་བ་ནས་མེད་པའི་ངོས་འཛིན་
གནང་། འོན་ཀྱང་སྤྱི་ཚོགས་གོང་དུ་འཕེལ་བ་དང་སྦྲགས་རྒྱལ་ཁག་ཕྱི་ནང་གི་
74



མཁས་པ་རྣམས་ཀྱི་རིག་ལམ་དཔྱད་ཐབས་ཀྱི་བློ་སྒོ་ཡང་རྒྱ་ཆེར་ཕྱིན་པ་དང་།
ལྷག་པར་དུ་ཉེ་བའི་དུས་རབས་ཕྱེད་ཙམ་རིང་མཁས་དབང་མང་པོས་བོན་གྱི་
ཆོས་འབྱུང་དེབ་ཐེར་དང་ཡིག་རྙིང་ཁག་ལས་ལུང་དྲངས་ཏེ་ཆོས་རྒྱལ་སྲོང་
བཙན་སྒམ་པོའི་སྔོན་རོལ་དུ་གངས་ཅན་གྱི་ཡུལ་དུ་བོད་ཡིག་ཡོད་ཅེས་ཆེད་རྩོམ་
མང་དུ་སྤེལ་བ་མ་ཟད། ལྟ་ཚུལ་དེ་རིགས་ལ་གཟུར་གནས་མཁས་པ་མང་པོས་
མོས་མཐུན་གནང་དང་གནང་བཞིན་ཡོད། 《ལེགས་བཤད་རིན་ཆེན་གཏེར་
མཛོད》ལས་“ རྒྱལ་མ་བྱུང་བའི་གོང་དུ་བོན་བྱུང་བ་དང་། རྒྱལ་ཁྲིམས་མེད་
པའི་གོང་དུ་བོན་ཁྲིམས་ཡོད་པའི་དོན་གྱིས་བོན་ཁམས་ཞེས་གྲགས་སོ། བོད་ཀྱི་
ཡི་གེ་ནི་དང་པོ་སངས་རྒྱས་ཀྱིས་མཛད་དེ། མདོ་ལས། ཡི་གེ་སུམ་ཅུས་བོན་གྱི་
ཁོག་ཡང་ཕུབ། མགོ་ཡིས་ལམ་དྲངས་ཤད་ཀྱིས་མདོར་ཡང་བཅད། ཚེག་གིས་
བར་ཕྱེ་མི་འཁྲུགས་གསལ་བར་སྙོམས། གུག་འགྲེང་ན་རོ་ཞབས་ཀྱུ་ཡ་སྟ་ཡིས།
སྐབས་སྦྱོར་དོན་དུ་ཡན་ལག་རྒྱས་པར་བཏགས། ཞེས་པས། དང་པོ་དག་པ་
ལྷའི་ཡི་གེ་སྟག་གཟིག་སྤུངས་ཡིག་ཏུ་བསྒྱུར། དེ་སྨར་སྦྲག་ཏུ་བསྒྱུར། དེ་སྨར་
ཆེ་ཆུང་དུ་བསྒྱུར། སྨར་ཆེན་དབུ་ཆེན་ནམ་གཟབ་ཏུ་བསྒྱུར། སྨར་ཆུང་འབྲུ་
མར་བསྒྱུར། ཡིག་སྣ་འབྲུ་མ་ལས་བརྩམས་ཞེས་གྲགས་སོ”(ཤོག་༡༥༩)ཞེས་
འཁོད་པ་ལྟར། ཁ་བ་ཅན་གྱི་ཡུལ་དུ་ཐོག་མར་བོན་དར་ཁྱབ་ཆེ་བས་ཡུལ་གྱི་
མིང་དུའང་བོན་ཁམས་ཞེས་གྲགས། དེ་ནི་མཁས་པའི་གཙུག་རྒྱན་དགེ་འདུན་
ཆོས་འཕེལ་མཆོག་གིས་བོད་དང་བོན་གྱི་མིང་ཕན་ཚུན་འགྱུར་ཚུལ་དང༌། བོད་
ཡུལ་ལའང་ཐོག་མར་བོན་གྱི་ཡུལ་ཞེས་འབོད་གསུངས་པ་དང་ཡོངས་སུ་མཐུན།
བོད་ཀྱི་ཡི་གེ་ཐོག་མ་སངས་རྒྱས་ཀྱིས་མཛད་ཅེས་འཁོད་པ་དེའང་སྟོན་པ་གཤེན་
རབ་མི་བོ་ཆེས་ཡིག་ལྷ་འཕྲུལ་བུ་ལ་འཕྲུལ་ཡིག་བཞི་བཅུའི་རྣམ་དབྱེ་རྒྱས་པར་
གསུངས་པ་སྟེ། ཡི་གེ་སུམ་ཅུས་བོན་གྱི་གཞུང་དོན་སྤྱིའི་ཁོག་འབུབས་པ་དང༌།
ཡིག་འགོས་ལམ་དྲངས་ཤད་ཀྱིས་མདོར་བཅད། ཚེག་གིས་ཡི་གེའི་བར་ཕྱེ་མི་
འཁྲུགས་པར་ གསལ་ བར་བསྟན། ཡ་ བཏགས་ བཞི་ ཡིས་ སྐབས་ སྦྱོར་ དོན་



རྣམས་མི་འཁྲུལ་བར་ཡན་ལག་བྱས་པར་བཏགས་ཞེས་གདོད་མའི་ཡི་གེ་དེ་ཡི་
ནུས་པ་དང་ཁྱད་ཆོས་གསལ་བར་གསུངས། ཡི་གེ་ཐོག་མ་དེ་ནས་བྱུང་ཞེས་པ་
ལྟར་གཤེན་རབ་མི་བོ་ཆེའི་སྐུ་དུས་སུ་བོད་ཀྱི་ཡི་གེ་ཐོག་མ་བྱུང་བ་ནི་ལུང་དང་
རིག་པས་ གསལ་བར་བསྟན། དེ་ནས་སྤྱི་ཚོགས་ གོང་དུ་འཕེལ་ བ་ དང་
སྦྲགས་གདོད་མའི་ཡི་གེ་དེའང་རིམ་བཞིན་འཐུས་སྒོ་ཚང་དུ་བཏང་སྟེ་ཐོག་མར་
དག་པ་ལྷའི་ཡི་གེ་སྟག་གཟིག་སྤུངས་ཡིག་བྱུང་། དེ་ནས་སྨར་ཆེན་སྨར་ཆུང་ལ་
བསྒྱུར། སྨར་ཆེན་དབུ་ཆེན་དུ་བསྒྱུར། སྨར་ཆུང་འབྲུ་མར་བསྒྱུར་ཞེས་
པའི་ལོ་རྒྱུས་དེ་རིགས་བོན་གྱི་ཚད་ལྡན་ལོ་རྒྱུས་ཡིག་རིགས་མང་པོའི་ཐོག་ནས་
ཁུངས་སྐྱེལ་ཐུབ་པ་ཞིག་རེད། འོན་ཀྱང་ད་བར་ཐོན་མི་སམ་བྷོ་ཊའི་སྔོན་དུ་
བོད་ལ་ཡི་གེ་ཡོད་མེད་སྐོར་ལྟ་ཚུལ་མི་མཐུན་པ་གནས་མུས་རེད། གོང་དུ་སྨོས་
པ་ལྟར། དེང་སྐབས་ས་འོག་ནས་ཐོན་པའི་འགྱུར་རྡོ་གནའ་རྫས་དང༌། དཔེ་
རྙིང་དེབ་ཐེར་ཚད་ལྡན་ཁག ལོ་རྒྱུས་ཀྱི་གཏམ་རྒྱུད་སོགས་ལ་གཞིགས་ན།
བོད་ས་མཐོའི་ཐོག་མིའི་རིགས་འཕེལ་རྒྱས་འགྲོ་བའི་ལོ་རྒྱུས་ནི་ཧ་ཅང་ཡུན་རིང་
ལ་ངོ་མཚར་ལྡན་པ་ཞིག་རེད། དེར་བརྟེན་མི་ལོ་ཆིག་སྟོང་སུམ་བརྒྱ་ཙམ་གྱི་
གོང་དུ་གཞི་ནས་ཡི་གེ་གསར་དུ་བཏོད་པ་དང༌། གསར་དུ་བཏོད་མ་ཐག་
པའི་ཡི་གེ་དེའང་ཡིག་གཟུགས་མཛེས་ལ་སུམ་རྟགས་ཀྱི་གཞུང་ལུགས་ཆ་ཚང་ལ་
ཚན་རིག་དང་མཐུན་པ། རྒྱ་གར་འཕགས་པའི་ཡུལ་ནས་བཀའ་བསྟན་
གཞུང་ལུགས་དུ་མ་ཐོགས་མེད་དུ་སྒྱུར་ཐུབ་པ་བཅས་ནི་འཇིག་རྟེན་གྱི་དངོས་པོ་
འཕེལ་རྒྱས་ཀྱི་ཆོས་ཉིད་དང་ཡོངས་སུ་ འགལ་བ་ཞིག་ རེད་སྙམ། གངས་
ལགས་ཤེ་ན། བོད་རིག་པ་ཞིག་འཇུག་གི་བྱ་གཞག་གཏིང་ཟབ་གོང་དུ་འཕེལ་
བ་དང༌ སྦྲགས་ ལོ་ རྒྱུས་ ཀྱི་དཔྱད་གཞིའི་ ཡིག་རིགས་ མང་ པོ་ གསར་དུ་རྙེད།
དཔེར་ན། ཤིང་ཏ་ལའི་ལོ་མའི་སྟེང་དུ་ལྕགས་ཀྱི་ཁབ་སྨྱུག་ལྟ་བུས་བྲིས་པའི་
དབྱངས་གསལ་བོད་ཡིག་ཡིན་ཀྱང་ཀློག་དུས་གོ་དོན་རྟོགས་ཐབས་བྲལ་བའི་
སྲིན་བུའི་ཡི་གེ་ཞེས་པའི་དཔེ་ཆ་པོད་གཅིག་ད་ལྟའང་དངོས་སུ་མཇལ་རྒྱུ་ཡོད།



སྲིན་བུའི་ཡི་གེ་ཞེས་པ་ནི་གནའ་བོའི་ཡིག་རིགས་སུམ་བརྒྱ་དྲུག་ཅུའི་ནང་གི་བྱེ་
བྲག་ཅིག་ཡིན་ཞིང་། དེ་བཞིན་མཁས་པའི་གཙུག་རྒྱན་དགེ་འདུན་ཆོས་འཕེལ་
གྱིས་མཛད་པའི་《རྒྱལ་ཁམས་རིག་པས་བསྐོར་བའི་གཏམ་རྒྱུད་གསེར་གྱི་ཐང་
མ》ཞེས་པར་“དཔེ་ཐུང་ཏ་ལའི་ལོ་མ་ལ་ལྕགས་ཁབ་ཀྱིས་བྲིས་པའི་ཡི་གེ་རྣམ་པ་
འདི་ འདྲ་ བ་༦པe ༧ ༽པོད་ཆུང་ གཅིག་” (དེབ་ དང༌ པོ་
ཤོག་༣༠)ཅེས་འཁོད། འདི་ནི་མཁས་དབང་དེ་ཉིད་ངོར་དགོན་པ་སོགས་
གཙང་གནས་ལ་ཕེབས་སྐབས་དངོས་སུ་གཟིགས་པའི་དཔེ་ཆ་རྩ་ཆེན་ཞིག་ཡིན་
ཞིང་། དེ་མཚུངས་སི་ཁྲོན་རྔ་པ་ཁུལ་གྱི་ས་འོག་ནས་ཐོན་པའི་བོན་གྱི་དཔེ་རྙིང་
འགའ་ཞིག་དང་། མངའ་རིས་ཁུལ་ནས་རྙེད་པའི་དཔེ་ཆ། ཕྱིའི་རྒྱལ་ཁབ་ཨ་
ཧྥུ་ཧན་ནས་རྙེད་པའི་དཔེ་རྙིང་ཁག་གཅིག་ཀྱང་གོང་དང་མཚུངས་པར་སྒྲ་སྦྱོར་
དང་གོ་དོན་རྟོགས་དཀའ་བ་མང་པོ་ད་ལྟ་དངོས་སུ་མཇལ་རྒྱུ་ཡོད། དེར་
བརྟེན་ཡིག་རྙིང་དེ་རིགས་ནི་ཆེས་སྔ་བའི་ཡི་གེ་ཞིག་ཡིན་པ་ནི་རིག་པས་དཔྱད་
ཐུབ་པ་ཞིག་རེད། ལྷག་པར་དུ་ཏ་ལའི་ལོ་མའི་དཔེ་ཆ་དེ་རིགས་ནི་མི་ལོ་སྟོང་
ཕྲག་གི་གོང་ནས་རྒྱ་གར་འཕགས་པའི་ཡུལ་ནས་བོད་དུ་དར་བ་ཞིག་ཡིན་ལ།
ཤིང་ཏ་ལའི་ལོ་མའི་སྟེང་དུ་ལྕགས་ཀྱི་ཁབ་སྨྱུག་གིས་བྲིས་པའི་དཔེ་ཆ་དེ་རིགས་
ནི་ཆེས་སྔ་བའི་དུས་ཀྱི་དཔེ་རྙིང་ཞིག་ཡིན་ཞིང་། དེར་བརྟེན་ད་ཡོད་དཔྱད་
གཞིའི་ཡིག་རིགས་ཁག་ལ་གཞིགས་ན་མི་ལོ་ཉིས་སྟོང་དྲུག་བརྒྱ་ཙམ་གྱི་སྔོན་ནས་
གངས་ཅན་གྱི་ཡུལ་དེ་ཤེས་རིག་ལོ་རྒྱུས་ཀྱི་དུས་མཚམས་སུ་སླེབས་པ་ནི་ལུང་
དང་རིག་པ་གང་གི་ཐོག་ནས་ཀྱང་དཔྱད་ཐུབ་པ་ཞིག་རེད། དེ་བཞིན་གནའ་
བོའི་ཞང་ཞུང་གི་རིག་གནས་སྐོར་ལ་《སྟོན་པ་གཤེན་རབ་ཀྱི་འཁྲུངས་རབས》
སོགས་བོན་གྱི་དཔེ་རྙིང་ཚད་ ལྡན་མང་པོའི་ནང་སྨན་དཔྱད་ རིག་ པ་ དང་།
རྩིས་རིག བཟོ་རིག རྡོ་བརྐོས་རི་མོ། རོལ་ཆ། རྨི་ལམ་བརྟག་པ་སོགས་
གནའ་བོའི་རིག་གནས་ཀྱི་རྣམ་ གྲངས་ མང་དུ་འཁོད་ཡོད་ཅིང་། 《འབེལ་
གཏམ་ལུང་གི་སྙིང་པོ》ལས་“དཔྱད་ཀྱི་རྒྱུད་སྡེ་ཆེན་པོ་གཞུང་ལྔ། མདོ་སྡེ་ཆེན་
77



པོ་སྡེ་དགུ། མན་ངག་ཡན་ལག་བརྒྱད་ལྡན། ཉིང་ལག་ཉིས་ཁྲི་ཆིག་སྟོང་།
དཔྱད་བུ་ཁྲི་ཤེས་དང་དྲང་སྲོང་ཆེན་པོ་བརྒྱུད་ལ་གཉེར་དུ་གཏད་དོ”ཞེས་དང་།
“སྤྱིར་བཀའ་ལ་སྨན་རྒྱུད་དེ་རྣམས་ཡོད་ཀྱང་བོད་དུ་ཚང་མ་མ་འགྱུར་བས།
ཡོད་ཚོད་ཀྱི་སྨན་རྒྱུད་ལ། ཨ་ཙ་ར་མི་གསུམ་གྱིས་བསམ་ཡས་ནས་རྙེད་པའི་
དཔྱད་བུ་ཁྲི་ཤེས་ཀྱིས་གསུངས་པའི་སྨན་མདོ། རྩ་འགྲེལ་ལེའུ་བདུན་པ་སོགས་
དང་གཏེར་སྟོན་བུ་འཚོ་སྲིད་པའི་རྒྱལ་པོའི་གཏེར་མ་ཚེ་རིག་གམ་གསོ་རིག་སྨན་
གྱི་མདོ་དགུའི་ནང་ཚན་བདུད་རྩི་བང་མཛོད་འབུམ་བཞིའི་མདོ་ལས། ཁུ་ཚ་
དང་བུ་འཚོའི་གཏེར་ལུགས་གཉིས། རྩ་བ་ཐུགས་འབུམ་མཁའ་སྔོན། དེ་ལས་
གྱེས་པ་འཚོ་བྱེད་སྨན་འབུམ་དཀར་པོ། འཚོ་ཐབས་དཔྱད་འབུམ་ཁྲ་བོ། གསོ་
བྱའི་ནད་འབུམ་ནག་པོ་བཅས་བཞིའོ་”(ཤོག་༡༥༥ - ༡༥༦) ཞེས་གསུངས།
གོང་དུ་བཀོད་པར་གཞིགས་ན་གཤེན་རབ་མི་བོ་ཆེ་དང་ཧོས་བཟའ་རྒྱལ་མེད་ཀྱི་
སྲས་དཔྱད་བུ་ཁྲི་ཤེས་ཀྱིས་ཡབ་ཀྱི་དྲུང་ནས་གསོ་དཔྱད་ལ་སོགས་བོན་སྒོ་མ་
ལུས་པ་གསན་ཏེ་ཐུགས་རབ་ཏུ་བསྐྱེད། དཔྱད་རྒྱུད་ཉིས་ཁྲི་ཆིག་སྟོང་ཐུགས་ལ་
བཀྲ་ཞེས་སྨན་གྱི་ལྷ་དང་དབྱེར་མེད་དུ་གྱུར། རྒྱུད་སྡེ་ཆེན་པོ་གཞུང་ལྔ་དང༌།
མདོ་སྡེ་ཆེན་པོ་སྡེ་དགུ། མན་ངག་ཡན་ལག་བརྒྱད་ལྡན། ཉིང་ལག་ཉིས་ཁྲི་
ཆིག་སྟོང་སོགས་ཚེ་རིག་གམ་གསོ་དཔྱད་ཀྱི་གཞུང་ལུགས་རྒྱ་ཆེ་བ་འདི་ལྟར་
གཏན་ལ་ཕབ་ནས་དཔྱད་བུ་ཁྲི་ཤེས་དང་དྲང་སྲོང་ཆེན་པོ་བརྒྱད་བརྒྱུད་དེ་སྤེལ་
ཞིང༌། བན་བོན་གཉིས་ཀའི་ལོ་རྒྱུས་དེབ་ཐེར་ནང་བོན་ཤེས་ པ་ ཅན་བཅུ་
གཉིས་ཀྱི་མཛད་པ་མང་པོ་དང༌། ལྷག་པར་དུ་ཕན་ཤེས་སྨན་དཔྱད་ཅེས་གསོ་
བ་རིག་པའི་གཞུང་ལུགས་འཛིན་པའི་སྨན་བོན་ཞེས་ཆེད་ལས་སྨན་པ་དེ་དག་
གིས་འགྲོ་དོན་རྒྱ་ཆེར་སྤེལ་བའི་སྐོར་འཁོད་ཡོད། དེང་སྐབས་གཡུང་དྲུང་བོན་
གྱི་བཀའ་བསྟན་ནང་མདོ་སྡེ་ཆེན་པོ་དགུ་ཡི་ནང་ཚན་འབུམ་བཞི་ སྟེ་རྩ་བ་
ཐུགས་འབུམ་སྔོན་པོ་དང༌། འཚོ་བྱེད་སྨན་འབུམ་དཀར་པོ། འཚོ་ཐབས་
དཔྱད་འབུམ་ཁྲ་བོ། གསོ་བྱེད་ནད་འབུམ་ནག་པོ་བཅས་དངོས་སུ་མཇལ་རྒྱུ་
78



ཡོད། གོང་དུ་སྨོས་པ་དེའི་ཐོག་ནས་གཤེན་རབ་མི་བོ་ཆེའི་སྐུ་དུས་སུ་བོན་གྱི་
གསོ་བ་རིག་པའི་གཞུང་ལུགས་དར་ཁྱབ་ངེས་ཅན་ཞིག་བྱུང་ཡོད་པ་གསལ་པོར་
རྟོགས་ཐུབ། དེ་བཞིན་《འབེལ་གཏམ་ལུང་གི་སྙིང་པོ》སོགས་གཡུང་དྲུང་བོན་
གྱི་དེབ་ཐེར་འགའ་ཞིག་ཏུ་“རྒྱུད་བཞི་ཟེར་བ་འདི་ཉིད་བི་རོས་བོན་ལས་བསྒྱུར་
བའི་རྟགས་སུ་ཞུ་བ་པོ་འཁོར་དྲང་སྲོང་དང་བཅོས་ཀྱི་སྔགས་ཞང་སྐད་རང་སར་
བཞག་པ་སོགས་ནི་བཀའ་རྟགས་སོ། ། ཞེས་མཁན་ཆེན་ཉི་མའི་བཀའ་འགྱུར་
སྒྲིག་ཐོ་ལས་”(ཤོག་ ༡༥༦)ཞེས་གསོ་རིག་གི་རྩ་བའི་གཞུང་དཔལ་ལྡན་རྒྱུད་
བཞི་དེའང་གཡུང་དྲུང་བོན་གྱི་སྨན་འབུམ་ལས་བྱུང་བར་འདོད། འོན་ཀྱང་
བོད་ཀྱི་གསོ་བ་རིག་པའི་རྩ་བའི་གཞུང་ལུགས་དང༌། བརྟག་ཐབས་རིག་པ།
གསོ་ཐབས་རིག་པ། སྨན་སྦྱོར་རིག་པ་བཅས་དང་སྨན་འབུམ་དབར་རྩ་བའི་
གཞུང་ལུགས་ཀྱི་ཕྱོགས་ནས་མཐུན་པ་གང་དང་གང་ཡོད་མེད་ཞིབ་པར་བརྟག་
དགོས་པ་ལས་མིང་ཚིག་རེ་ཟུང་ལ་བལྟས་ནས་འོལ་ཚོད་ཀྱིས་དཔལ་ལྡན་རྒྱུད་
བཞི་སྨན་འབུམ་ལས་བྱུང་བར་འདོད་ན་མི་འགྲིག་སྙམ། །
དེ་བཞིན་རྩིས་རིག་སྐོར་ལ། 《ཞང་བོད་ལོ་རྒྱུས་ཏི་སེའི་འོད》ལས་“ཕྱུ་
གཤེན་པའི་ལུགས་སུ་ཤེས་རིག་འདི་ལ་“ སྣང་མཐོང་རྩིས་” ཞེས་ལྐོག་ཏུ་གྱུར་
པའི་ལེགས་ཉེས་ཀྱི་གནས་ཚུལ་ཤན་འབྱེད་པ་ལ་མེད་དུ་མི་རུང་བའི་ཤེས་རིག་
ཅིག་ཏུ་ངོས་འཛིན་བྱས་ཡོད། རྩིས་ཀྱི་བོན་སྒོ་རྒྱ་ཆེ་བ་ནི་ཕྱྭ་གཤེན་ལེགས་རྒྱལ་
ཐང་པོ་དང་། གཤེན་རབ་མི་བོ་ཆེ་ཉིད་ཀྱི་གདུང་སྲས་ཀོང་ཚ་འཕྲུལ་བུ་སོགས་
ཀྱིས་ཞུས་ཤིང་བསྐུལ་བའི་ངོར་གཤེན་རབ་མི་བོ་ཆེས་གཙུག་ལག་རྩིས་ཀྱི་བོན་སྒོ་
རྣམས་བསྟན་ཅིང་། རྩིས་ཀྱི་བོན་སྒོའི་གཙོ་བོ་ནི་གབ་རྩེ་འཕྲུལ་གྱི་མེ་ལོང་།
སྤར་ཁ་སྨེ་བའི་གླིང་སྐོར། འབྱུང་བ་དུས་ཀྱི་འཁོར་ལོ། ཇུ་ཞག་རྟེན་འབྲེལ་
ལས་རྩིས་འདི་བཞི་ཡིན་པའི་ཚུལ་གཤེན་རབ་མི་བོ་ཆེའི་མཛད་མདོ་རྣམས་སུ་
གསལ་པོར་བཤད་ཡོད་”(ཤོག་ ༡༤༥ - ༡༩༦)ཅེས་གསུངས་པ་ལྟར། ཕྲུ་
གཤེན་གྱི་ལུགས་ལ་བོན་རྩིས་ནི་ཆེས་སྔ་བའི་དུས་སུ་ལེགས་ཉེས་བླངས་དོར་
79



འབྱེད་པར་མེད་ཐབས་མེད་པའི་ཤེས་རིག་ཅིག་ཡིན་པ་དང་། དེ་ནས་སྟོན་པ་
གཤེན་རབ་མི་བོ་ཆེས་ཕྱུ་གཤེན་ལེགས་རྒྱལ་ཐང་པེ་དང་། གཤེན་རབ་མི་བོ་
ཆེའི་གདུང་སྲས་ཀོང་ཚ་འཕྲུལ་བུ་སོགས་ཀྱིས་ནན་གྱིས་ཞུས་པའི་ངོར་གཙུག་
ལག་རྩིས་ཀྱི་གཞུང་ལུགས་རྒྱ་ཆེར་བསྟན་པ་སྟེ། བོན་རྩིས་ཀྱི་གཞུང་ལུགས་གཙོ་
བོ་གབ་རྩེ་དང་། སྤར་ཁ་དང་སྨེ་བ་རྩིས་ལུགས། འབྱུང་བ་དུས་ཀྱི་འཁོར་ལོ།
ཇུ་ཞག་རྟེན་འབྲེལ་ལས་རྩིས་སོགས་རྒྱས་པར་གསུངས། དུས་དེར་རྩིས་བོན་
དང༌། སྐར་ བོན། ཉི་ བོན་ སོགས་ རྩིས་ ཀྱི་ཆེད་ལས་ པའང་ མང་ དུ་ བྱུང་།
མདོར་ན་བོན་རྩིས་ཀྱི་གཞུང་ལུགས་དེ་རྣམས་ཀྱིས་མི་ཚེའི་སྐྱེ་གནས་འཆི་གསུམ་
གྱི་འགལ་རྐྱེན་ཀུན་ཞི་བར་འགྱུར་བའི་རིག་པའི་ཐབས་ལམ་ཞིག་ཡིན། ད་ལྟ་
ང་ཚོས་དངོས་སུ་མཇལ་རྒྱུ་ཡོད་པའི་རྒྱ་དཀར་ནག་ནས་དར་ཞེས་པའི་རྩིས་ཀྱི་
གཞུང་ལུགས་མང་པོ་དང་བོན་རྩིས་དབར་ལོ་འཁོར་བཅུ་གཉིས་ཀྱི་གཟུགས་
བརྙན་དང་ཕྱོགས་བཞིའི་ཁམས་རྩིས་ལུགས་སོགས་ལ་དབྱེ་བ་འབའ་ཞིག་ཡོད་
པ་ཙམ་ལས་གཞུང་ལུགས་ཐད་རྩ་བའི་ཁྱད་པར་གང་དང་གང་ཡོད་མིན་སྐོར་
རིག་པས་དཔྱད་པར་དཀའ་བའི་གནས་སུ་གྱུར། ། །
རོལ་མོ་དང་གླུ་གར་གྱི་སྐོར་ལ། བོན་ཀྱི་དཔེ་རྙིང་《མདོ་གཟེར་མིག》
ནང་“ལ་ལ་ནི་ལྷའི་རྔ་བརྡུང༌། ལ་ལ་ནི་ལྷའི་གཤང་དཀྲོལ། ལ་ལ་ནི་ལྷའི་དུང་
འབུད། ལ་ལ་ནི་ལྷའི་དར་འཕྱར། ལ་ལ་ནི་ལྷའི་མར་མེ་བལྟམས། ལ་ལ་ནི་
ལྷའི་སྤོས་མེ་གཏོང་། ལ་ལ་ནི་ལྷའི་མེ་ཏོག་འཐོར། ལ་ལ་ནི་ལྷའི་གཙང་ཚན་
འདེབས། ལ་ལ་ནི་ལྷའི་གླུ་གར་བསྒྱུར། ལ་ལ་ནི་ལྷའི་པི་ཝང་སྒྲོག ལ་ལ་ནི་
ལྷའི་གླིང་བུ་ འབུད། ལ་ལ་ནི་སྟག་ སེང་གསིག ལ་ ལ་ ནི་ ལྷའི་ རྒྱ་འབག་
མཆོངས། དེ་ལྟར་ལྷའི་རོལ་མོ་སྣ་ཚོགས་ཀྱིས་སྟོན་པ་བསྐོར་”(ཤོག་༢ ༤༠ -
༢ ༤ ༡)ཞེས་འཁོད། དེ་བཞིན་བོན་གྱི་ལོ་རྒྱུས་དེབ་ཐེར་ནང་“ལ་ལ་ནི་ཅིང་
ཆེན་སྒྲོགས། ལ་ལ་ནི་ཅང་ཆེན་བརྡུང་། ལ་ལ་ནི་ཆག་སྦར་འདེབས། ལ་ལ་ནི་
སྒོང་བསྒྱུར། ལ་ལ་ནི་ཤོན་འཁྲབ། ལ་ལ་ནི་གར་བྱེད། ལ་ལ་ནི་བྲོ་བརྡུང་།
80



ལ་ལ་ནི་གླུ་དབྱངས་ལེན་ནོ”ཞེས་འཁོད། གོང་དུ་འཁོད་པ་འདིའི་ཐོག་ནས་
སྟོན་པ་གཤེན་རབ་ཀྱི་སྐུ་དུས་སུ་རོལ་མོའི་རྣམ་ གྲངས་མང་པོ་དར་བ་དང་།
ལྷག་པར་དུ་བོན་གྱི་ཐུན་མོང་མ་ཡིན་པའི་རོལ་ཆ་ཅིང་ཆེན་དང་། ཆག་སྦར།
ཅང་ཆེན། སྒོང་སོགས་དར་ཁྱབ་ཆེ་བ་ནི་གསལ་པོར་རྟོགས་ཐུབ། ཕྱོགས་
མཚུངས་གླུ་གར་གྱི་རྣམ་གྲངས་ཤོན་དང༌། བྲོ། གར། སྟག་སེང་འཁྲབ་སྟོན་
སོགས་གླུ་གར་གྱི་འཁྲབ་ཚན་དར་རྒྱས་ཆེན་པོ་བྱུང་བ་གསལ་པོ་མཐོང་ཐུབ། །
རོལ་མོ་དང་གླུ་གར་དར་བ་དེས་མིའི་རིགས་ཀྱི་ཤེས་རིག་ལོ་རྒྱུས་འཕེལ་
རྒྱས་འགྲོ་བའི་དུས་མཚམས་ངེས་ཅན་ཞིག་ཏུ་སླེབས་པའི་ར་འཕྲོད་བྱུང་བ་རེད།
བོད་ཀྱི་ཆོས་འབྱུང་དེབ་ཐེར་ཁག་ལ་བཀོད་པར་གཞིགས་ན། ཁ་བ་ཅན་གྱི་
མིའི་རིགས་འཕེལ་རྒྱས་འགྲོ་བའི་ལོ་རྒྱུས་ཐོག་རོལ་ཆ་ནི་ཆེས་དར་སྔ་བ་ཞིག་
རེད། ཡེ་སྲིད་དུས་ན་རྫ་བཟོའི་ལག་རྩལ་དར་བའི་རྗེས་སུ་རྫ་རྔ་དང༌། རྫ་ཡི་
གླིང་བུ། རྡོ་ཏིང་ལ་སོགས་རོལ་མོའི་རྣམ་གྲངས་འབའ་ཞིག་དར། རྫ་གླིང་
ཐོག་ཁྱུང་གི་གཟུགས་བརྙན་བརྐོས་པ་དེའི་ཐོག་ནས་ཞང་ཞུང་གི་རོལ་མོའི་ཁྱད་
ཆོས་གསལ་བར་མཐོང་ཐུབ། །
དེ་བཞིན་《འབེལ་གཏམ་ལུང་གི་སྙིང་པོའི》ནང་“ ཤོན་རྩེད་མི་གྲངས་ཉི་
ཤུ་ནས་བརྒྱ་སྐོར་བར་གང་ཡོད་ཚོ་གསུམ་དུ་བཅད་དེ་ལག་བསྣོལ་བསྒྲིལ་མ་ཟླུམ་
སྐོར་ཕྱི་ནང་རིམ་པ་མི་མང་དུ་གསུམ་དུ་བྱེད། ཤོན་དཔོན་དང་པོ་དེས་ལག་
གཡས་ཀྱིས་རྡོ་རང་ཞེས་གཡག་དཀར་པོའི་རྔ་མ་དངུལ་གྱི་ཡུ་བ་ཅན་ཞིག་འཕྱར་
བསྐོར་བྱེད་བཞིན་རྔ་ཆེ་ཆུང་དང་། དུང་ཆེན། སུར་སྣ། འཁར་རྔ། སྦུབ་
ཆོལ་སོགས་ཀྱི་སྒྲ་དང་བཅས་ཁ་ནས་དབྱངས་དང་། རྐང་པས་འགྲོས་ཀྱིས་
གཡས་སྐོར་དུ་བསྐྱོད་པའི་གསེབ་ཏུ་(སད་ལྷ་ཆེས་ལྷ་རྟེན་དང༌། ཡུལ་ལྷ་དྲེགས་
པ་ཅན་གྱི་རིགས་སོགས་སོ)མཉམ་དུ་བགྲོད་ཅིང་། ངག་གི་གླུ་དབྱངས་ནི། བྷི་
ལི་བྷེ་ཧོ་ན། ལག་ པ་ མཐུད་ནས་འགྲོ། གྷོ་ལི་གྷོ་ཧོ་ན། ཤོན་རྩེད་རོལ་ལ་
ཕེབས། ཧ་ཡ་བྷེ་ཧོ་ན། སྔོན་དུ་མགྱོགས་པར་སྐྱོད་ལ་ཕྱིར་གཤེགས། ཁ་གྷོ་གྷོ་
81



རིང་དུང་རྟེན་(རྟེན་） ཁ་མཇལ་མི་ཚོ། ཁ་ གྷོ་གྷོ་ཙུ་ལིད་པ་ལྷ་ཁང་ལིད་པ་
འདིར་འཛོམས། ཟླུམ་པོ་གྷོ་རི་ངུའི་རྟེན་(དྷེན)། ལྷ་ཡིས་དབུ་ཐོད་ཟླུམ་པོ་
ཀླུབ། འདིས་མཚོན་ཏེ་ཞང་སྐད་འདྲེས་མའི་སྔར་གྱི་ཡུལ་སྐད་རྙིང་པ་ལས་
དབྱངས་དང་ བཅས་ཏེ་འཁྲབ་ པའི་ལུགས་ ཁུ་ནུ་ སོགས་ སྟོད་ཕྱོགས་བོད་ཀྱི་
མཐའ་མཚམས་ཀྱི་ཡུལ་ཁག་རྣམས་སུ་ཧ་ཅང་དར་ཁྱབ་ཆེ་བ་ཡིན་ལ། འདི་
ཡང་སྔར་དུས་སུ་སྟོན་པ་གཤེན་རབ་མི་བོ་བསུ་སྐྱེལ་གྱི་སྐབས་རྣམས་སུ་ཡང་
འདི་ལྟར་རྩེད་པའི་ལུགས་ཡོད་པ་ཡིན་འདུག་སྟེ། ལུང་ལས་ལ་ལ་ཞིག་གིས་
ཤོན་བརྩེའོ་ ཞེས་ གསུངས་ པའི་ ཕྱིར་”(ཤོག་ ༡༥༤ - ༡༥༥）ཞེས་འཁོད།
བསྐལ་པ་ཡ་ཐོག་དུས་ཞང་ཞུང་ཡུལ་སོགས་མཐའ་ཁུལ་དུ་དར་ཁྱབ་ཆེ་བའི་ཤོན་
ནི་ཞང་ཞུང་གི་ཐུན་མོང་མ་ཡིན་པའི་ཁྱད་ཆོས་ལྡན་པའི་གླུ་གར་ཞིག་ཡིན་ཞིང་།
ཤོན་རྩེད་ནང་ཞུགས་མཁན་མི་གྲངས་མང་བ་དང་། ཤོན་དཔོན་གྱིས་གདོད་
མའི་རང་རྟགས་མཚོན་པའི་ལག་གཡས་སུ་གཡག་གི་རྔ་མ་དཀར་པོ་འཁྱེར་བ།
ཡུ་བ་དངུལ་དཀར་པོ་ཅན་ཞིག་འཕྱར་བསྐོར་བྱེད་པ། （ཁ་དོག་དཀར་པོ་ནི་
གཡུང་དྲུང་བོན་གྱི་མཚོན་རྟགས་གལ་ཆེ་ཞིག་ཡིན་）ཁ་ནས་དབྱངས་དང་རྐང་
འཁྲུབ་བྱེད་ པའི་སྐབས་ སུ་ ལྷ་རྟེན་དང་ཡུལ་ ལྷ་ ཁྲོ་ བོ་ ཅན་ གདན་དྲངས་ པ།
ཞང་སྐད་འདྲེས་མའི་སྔར་གྱི་ཡུལ་སྐད་རྙིང་པ་ལས་དབྱངས་བྱས་ཏེ་འཁྲབ་པའི་
ལུགས་དེ་ཡིས་གདོད་མའི་ཞང་ཞུང་ཡུལ་གྱི་གླུ་གར་གྱི་རྣམ་པ་ཡོངས་སུ་མཚོན་
པ་བཅས་སོ། །
ཞང་ཞུང་གླུ་གཞས་སྐོར་ལ་《འབེལ་གཏམ་ལུང་གི་སྙིང་པོ》ལས་“ སྟོད་
ཕྱོགས་སུ་ཞང་བོད་ཀྱི་ཡུལ་ལུགས་རྙིང་པ་ལྷག་པའི་སྐོར། ཤོན། གར། བྲོ།
གཞེས་སོགས་བོད་སྐད་དུ་བསྒྱུར་ཟིན་ནས་བྱེད་ཚུལ་གྱི་རྣམ་འགྱུར་རྙིང་ལུགས་
གོམས་པ་ཅན་ནོ། བེད་ལེན། བོད་གླུ། གཉེན་ གླུ། ཆང༌ གླུ། མགུར་གླུ།
མགྲོན་གླུ། བསུ་གླུ། དཔའ་གླུ། དམག་གླུ། མཛའ་གླུ། ཤགས་གླུ། གཞོན་
ནུ་ཕོ་མོའི་དབར་གྱི་ཤགས་གླུ། ལམ་གླུ། གོང་གི་བླ་དཔོན་དང་དམག་དཔོན་
82



ཁག་ལ་བསྟོད་པའི་གླུ་སོགས་མང་ངོ་”( ༡༥༥)ཞེས་གསུངས། དེ་ཐོག་ནས་
སྟོད་ཕྱོགས་སུ་ཞང་བོད་ཀྱི་གླུ་ཧ་ཅང་དར་ཁྱབ་ཆེ་ལ། གནའ་བོའི་ཞང་ཞུང་གི་
གླུ་ཡི་རིགས་སྣ་མང་ཕུན་སུམ་ཚོགས་པོ་ཡོད་པ་གསལ་པོར་རྟོགས་ཐུབ། །
གནའ་བོའི་ཞང་ཞུང་གི་ཆོས་ལུགས་རིག་གནས་ཧ་ཅང་རྒྱ་ཆེ་བས་གཤམ་
འོག་ཏུ་རིག་གནས་ཀྱི་ནང་གསེས་བྱེ་བྲག་སོ་སོར་བཀོད་ཡོད་པས་འདིར་དཔེ་
ཙམ་བརྗོད་པ་ཞིག་ཡིན།། ། ། །



ལེའུ་ལྔ་པ། བཙན་པོའི་རྒྱལ་རབས་ཐོག་མའི་
སྐབས་ཀྱི་བོད་ཀྱི་རིག་གནས་སྐོར། །
འདིར་བརྗོད་པའི་བཙན་པོའི་རྒྱལ་རབས་ཞེས་པ་ནི་བན་བོན་གཉིས་
ཀའི་ལོ་རྒྱུས་དེབ་ཐེར་ཚད་ ལྡན་ཁག་ལ་གཞིགས་ན་རྗེ་ཡི་ ཐོག་མ་གཉའ་ཁྲི་
བཙན་པོ་ནས་འུ་དུམ་བཙན་བར་གྱི་བཙན་པོ་རིམ་བྱོན་ལ་གོ་དགོས་པ་ནི་ལབ་
གླེང་མེད་པ་ཞིག་རེད་སྙམ། །
དང་པོ། བཙན་པོའི་ཐོག་མ་གཉའ་ཁྲི་བཙན་པོ་
ནས་རྒྱལ་རབས་ཉི་ཤུ་རྩ་བདུན་བར་ཆབ་
སྲིད་སྒྲུང་དང་། ལྡེའུ། བོན་གྱིས་
བསྐྱངས་པའི་སྐོར། །
རྗེ་ཡི་ཐོག་མ་གཉའ་ཁྲི་བཙན་པོ་སྲིད་ཁྲིར་ཇི་ལྟར་འཁོད་པའི་སྐོར་ལོ་རྒྱུས་
དེབ་ཐེར་ཁག་ལ་དགོངས་ཚུལ་མི་འདྲ་བ་མང་ཡང་གཙོ་བོ་ནི་ཧྥ་རན་སིའི་རྒྱལ་
ཁབ་དཔེ་མཛོད་ཁང་ནས་དཔར་དུ་བསྐྲུན་པའི་ལི་ཡུལ་གྱི་ཡིག་རྙིང་ལས་“ ལྷ་
གནམ་གྱི་སྟེང་ནས་གཤེགས་པ། གནམ་ལྷབ་ཀྱི་བླ་ན། ཡབ་གནམ་བདག་དྲུག་
པའི་སྲས། གཅེན་གསུམ་གཅུང་གསུམ་ན། ཁྲིའི་བདུན་ཚིགས་དང་བདུན།
ཁྲིའི་བདུན་ཚིགས་ཀྱི་སྲས། ཁྲི་ཉག་ཁྲི་བཙན་པོའོ། ས་དོག་ལ་ཡུལ་ཡབ་ཀྱི་རྗེ།



དོག་ཡབ་ཀྱི་ཆར་དུ་གཤེགས་སོ། ལྷ་རི་གྱང་དོར་གཤེགས་ན། རི་རབ་ལྷུན་པོ་
ཡང་དགུའ་དུད་དུད། ཤིང་སྡོང་པོ་ཡང་བང་ཐང་ཐང་། ཆུ་ལུ་མ་ཡང་དངོ་
སིལ་སིལ། གོར་བ་ལ་སྩོགས་པ་ལ་མཉེད་ཁྲུང་ཁྲུང་གིས་ཕྱག་འཚལ་ལོ། ། བོད་
ཀ་གཡག་དྲུག་གི་རྗེར་གཤེགས་སོ། ། ཐོག་མ་ས་ལ་གཤེགས་པ་ཡང་། གནམ་
མཐའ་འོག་གི་རྗེ་གཤེགས་པས། གནམ་གྱི་ནི་དབུས། ས་འི་ནི་དཀྱིལ། གླིང་
གི་སྙིང་པོ། གངས་ཀྱི་ནི་ར་བ། ཆུ་བོ་ཀུན་གྱི་ནི་མགོ་བོ། རི་མཐོ་ས་གཙང་།
ཡུལ་བཟང་། མྱི་ མཛངས་ ཤིང་ དཔའ་ རུ་ སྐྱེ། ཆོས་ བཟང་ དུ་ བྱེད། རྟ་
མགྱོགས་སུ་འཕེལ་བའི་གནས་སུ། གནས་སུ། ཚུལ་གྱིས་འདམས་སྟེ་གཤེགས་
སོ་གཤེགས་སོ། རྒྱལ་པོ་གཞན་དང་མི་མཚུངས་པའི་ཆོས། ཕྱག་མཉེད་ཁྲུང་
ཁྲུང་གིས་འཚལ་ཞིང༌། སླེ་བ་འོད་ཀྱིས་ལན། མི་བཙུན་བོན་པ་འི་རྣམས། རྗེ་
ས་འི་གོས་གྱོན་ཞིང༌། སྐྱེ་པ་ཆེན་པོ་རྣམས་བཙུན་པའི་རྣམ་པ་དེ་ནས་བྱུང་བ་
ཡིན་ནོ། ཤིང་རབ་ཀྱི་ནང་ན་ཐང་ཤིང་རིང་པོ་རིང་། ཆུ་རབ་ཀྱི་ནང་ན་ནི་
ཡར་ཆུ་སྔོན་པོ་ཆེ། ཡར་ ལྷ་ ཤམ་པོ་ནི་གཙུག་ གི་ ལྷ་འོ”(ཤོག་ ༡༥）ཞེས་
གསུངས། ཡང་《སྐུ་མཁར་ཆེན་པོ་ཡུམ་བུ་ལྷ་ཁང་གི་དཀར་ཆག་འབྲིང་བའི》
ནང་“བོད་ཁམས་སྤྱི་མཐུན་གྱི་བསོད་ནམས་ཀྱི་མཐུས། ཐོག་མའི་རྗེ་བོ་གཉའ་
ཁྲི་བཙན་པོ་ཕེབས་པ་ཡིན་ལ། དེའི་ཕེབས་ཚུལ་ལ་ཡང་། གསང་བ་ཆོས་
ལུགས། གྲགས་པ་བོན་ལུགས། ཡང་གསང་མུ་སྟེགས་ཀྱི་ལུགས་གསུམ་ཡོད་”
ཅེས་དང༌། ཡང་གསང་མུ་སྟེགས་ཀྱི་ལུགས་ལས་“སྤོ་བོའི་ཡུལ་ན་བྱ་མོ་བཙུན་
བྱ་བའི་མངལ་ནས་ཐེའུ་བྲང༌སྤུན་དགུ་སྐྱེས་པའི་ཆུང་མཐའ་ཨུ་བེ་ར་བྱ་བ།
བཞིན་གྱི་དཀྱིལ་འཁོར་ལེགས་པ། ཕྱག་སོར་དྲ་བས་འབྲེལ་བ། ཤིན་ཏུ་མཐུ་
ཆེ་བས་ཡུལ་མི་ཀུན་གྱིས་སྤྲུགས་ཏེ་བོད་དུ་བྱོན་པའི་ཚེ། བོད་རྣམས་རྗེ་བོ་
འཚོལ་བ་དང་བྱང་ལམ་གཡའ་ལེ་གོང་དུ་འཕྲད་ནས། ཁྱེད་སུ་ཡིན། གང་
ནས་འོངས་དྲིས་པས། ང་སྤོ་བོའི་ཡུལ་ནས་འོངས། ད་བོད་ལ་འགྲོ་བྱས་པ།
ཁྱོད་རང་རྣམས་ཀྱིས་གཉའ་བར་ཁྲི་ལ་བཏེག་ཅིག མཐུ་སྟོབས་རྫུ་འཕྲུལ་གྱིས་
85



གདོན་མི་ཟ་ཟེར་བ་དང་། དེར་བོད་འབངས་རྣམས་ཀྱིས་ཇི་ལྟར་གསུངས་པ་
བཞིན་གཉའ་བར་བཏེགས་ནས་རྗེ་ཁུར་བས་མཚན་ཡང་གཉའ་ཁྲི་བཙན་པོར་
ཐོགས་སོ་”(ཤོག་༩—༥）ཞེས་འཁོད། གཡུང་དྲུང་བོན་གྱི་དཔེ་སྙིང་《དབུ་
ནག་མི་བོ་འདྲ་ཆགས》ནང་“དུས་སྐབས་དེ་ཙམ་ན་བོད་ཁམས་ཕ་དགུ་ལ་རྒྱལ་
ཕྲན་སིལ་མ་བཅུ་གཉིས་ཀྱི་སྲིད་མ་ཐེག་སྟེ། འདུན་མ་བསྡུས་ནས་མཆིད་བསྒྲོས་
པས། འོ་སྐོལ་ལ་རྗེ་བདེན་པ་མཐུ་དང་རྫུ་འཕྲུལ་ཅན་གཅིག་བཙལ་དགོས་ན་
ག་ན་ཡོད་བཅས་བསྒྲོས་པས། བར་སྣང་ནས་ལྷ་སྒྲ་བསྒྲགས་པ། ཀ་ཡེ་བོད་
འབངས་མགོ་ནག་གི་རྗེ་འདོད། དམུ་ཡུལ་ངམ་འབྲང་ལྕང་འབྲང་བྱ་བ་ན།
གནམ་རིམ་པ་བདུན་གྱི་སྟེང་། གསེར་མཁར་གཡུ་བད་ཅན་གྱི་ནང་ན། ལྷའི་
གདུང་དམུའི་ཚ་ལྷ་རྗེ་གཉའ་ཁྲི་བཙན་པོ་བྱ་བ་བཞུགས་ཀྱི་མགོ་ནག་གི་རྗེར་
སྤྱན་དྲོངས་ཤིག་བྱ་བའི་སྒྲ་བྱུང་ངོ༌། །”(ཤོག་༡༥༩)ཞེས་འཁོད། །
གོང་དུ་བཀོད་པའི་བན་བོན་གཉིས་ཀའི་ལོ་རྒྱུས་དེབ་ཐེར་དཔེ་རྙིང་ཁག་
ལ་གཞིགས་ན། གཉའ་ཁྲི་བཙན་པོ་རྨུ་སྐས་ལས་མི་ཡུལ་དུ་ཆས་པར་མི་འདོད་
ཀྱང་། བཙན་པོ་འདི་ནི་སྤོ་བོའི་ཡུལ་དུ་ཡུམ་ བྱ་མོ་ བཙུན་ གྱི་མངལ་ནས་
འཁྲུངས་པ་ དང་། རྒྱལ་ཕྲན་སིལ་མ་བཅུ་གཉིས་ ཀྱི་དུས་མཇུག་ ཏུ་ བོད་ ཀ་
གཡག་དྲུག་གི་རྗེ་བོར་གཤེགས་པ། རྗེ་ཡི་ཆས་སྤྲས་པའི་སྲོལ་དར་བ་མ་ཟད།
ཕ་ཤུལ་བུ་འཛིན་གྱིས་རྒྱལ་རྒྱུད་འཛིན་པའི་ལམ་ལུགས་ཆགས་པས་བོད་ཀྱི་ལོ་
རྒྱུས་འཕེལ་རྒྱས་ཀྱི་དུས་མཚམས་གསར་པ་ཞིག་ཏུ་སླེབས་པ་གསལ་པོར་མངོན།
མི་མཛངས་ཤིང་དཔའ་རུ་སྐྱེ། ཆོས་བཟང་དུ་བྱེད། རྒྱལ་པོ་གཞན་དང་མི་
མཚུངས་པའི་ཆོས། མི་བཙུན་བོན་པ་རྣམས། སྐྱེས་པ་ཆེན་པོ་རྣམས་བཙུན་
པའི་རྣམ་པ་ཡང་དེ་ནས་བྱུང་བ་ཡིན་ནོ་ཞེས་འཁོད་པར་གཞིགས་ན། རྗེ་
གཉའ་ཁྲི་བཙན་པོའི་དུས་སུ་བོད་རུ་བཞིར་གཡུང་དྲུང་བོན་གྱི་བསྟན་པ་དར་
ཁྱབ་ཆེན་པོ་བྱུང་བ་ནི་ལུང་རིག་གང་གི་ཐོག་ནས་ཀྱང་རྟོགས་ཐུབ་པ་ཞིག་
རེད། །
86



གཉའཁྲི་བཙན་པོ་བོད་ཡུལ་དབུས་སུ་ཇི་ལྟར་བྱོན་པའི་སྐོར། 《ལྡེའུ་
ཆོས་འབྱུང》སོགས་བན་བོན་གཉིས་ཀའི་དཔེ་རྙིང་ལས་ལུང་དྲངས་ཏེ་རང་ཉིད་
ཀྱིས་བརྩམས་ པའི་《ཆོས་ འབྱུང་ མཁས་ པའི་ དགོངས་ རྒྱུན》ནང་ ཞིབ་ པར་
བཀོད་ཡོད་པས་འདིར་བསྐྱར་ཟློས་ཞུས་ན་ཡིག་རྫོབ་ཀྱི་རྒྱུ་ལས་དགོས་ཆེར་མི་
སྣང་སྙམ། འོན་ཀྱང་དོ་སྣང་བྱེད་དགོས་པར་གཉའ་ཁྲི་བཙན་པོ་སྤོ་བོའི་ཡུལ་
ནས་བོད་ཡུལ་དབུས་སུ་ཕེབས་སྐབས་བོན་ཤེས་པ་ཅན་བཅུ་གཉིས་ཏེ། 《ཆོས་
འབྱུང་མཁས་པའི་དགའ་སྟོན》ལས་“བཙན་པ་ལྷོ་དང་གཉགས། བཙུན་པ་
ཁྱུང་དང་སྣུབས། གཉའ་པ་སེ་དང་སྤོ་སྟེ་ཡབ་འབངས་དྲུག་དང་ལྷ་བོ་ལྷ་སྲས་
དང་། སེ་བོན། རྨ་བོན། ཅོག་ལ་བོན། ཞང་ཞུང་བོན། མི་ཚེ་བོན་བཅས་
ཤེས་པ་ཅན་བཅུ་གཉིས་ཀྱིས་མཇལ”(ཤོག་ ༡༥༩)ཞེས་གསུངས། བོན་ཤེས་
པ་ཅན་བཅུ་གཉིས་ཀྱིས་མཇལ་ཏེ་གཉའ་ཁྲི་བཙན་པོ་སྲིད་ཁྲིར་མངའ་གསོལ་
ཞེས་ལོ་རྒྱུས་དེབ་ཐེར་མང་ཆེ་བར་དགོངས་པ་གཅིག་མཐུན་ཡིན་ཞིང་། གཉའ་
ཁྲི་བཙན་པོ་རྒྱལ་ཕྲན་སིལ་མ་བཅུ་གཉིས་ཀྱི་རྗེ་བོར་གཤེགས་པ་དང་། ཐོག་
མར་བོན་ཤེས་པ་ཅན་བཅུ་གཉིས་དང་མཇལ་ཏེ་སྲིད་ཁྲིར་མངའ་གསོལ་ཞེས་
འཁོད་པར་གཞིགས་ན། བོན་ཤེས་པ་ཅན་བཅུ་གཉིས་ནི་རྒྱལ་ཕྲན་སིལ་མ་བཅུ་
གཉིས་ཀྱི་འཐུས་མི་ཡིན་པ་ལུང་དང་རིག་པས་དཔྱད་ཐུབ་པ་ཞིག་རེད་སྙམ།
དེ་བཞིན་《བུ་སྟོན་ཆོས་འབྱུང》ལས་“ཁ་ཅིག་བོད་རྣམས་བདུད་དང་གནོད་
སྦྱིན་གྱི་རྒྱལ་ཕྲན་བཅུ་གཉིས་ཀྱིས་མནར་བའི་དུས་སུ་བད་ས་ལའི་རྒྱལ་པོ་འཆར་
བྱེད་ཀྱི་བུ་སྨིན་མས་འགེབས་པ་སོར་མོ་དྲ་བས་འབྲེལ་བ་མཚན་ལྡན་ཞིག་བྱུང་
བས་སྐྲག་སྟེ་ཟངས་ཁ་སྦྱོར་དུ་བཅུག་སྟེ་གངྒཱ་ལ་བསྐྱུར་བ་ཞིང་པས་རྙེད་དེ་
གསོས་ཏེ་ཆེར་སྐྱེས་པ་ན་སྔར་གྱི་གཏམ་བཤད་པས་ཡིད་སྐྱོ་སྟེ་གངས་རིའི་བྲག་
ཏུ་བྲོས་པ་ན་རིམ་གྱིས་ལྷ་རི་ཡོལ་པའི་ཁར་བྱུང་སྟེ་བཙན་ཐང་སྒོ་བཞིར་བྱོན་པ་
ལ་བོན་པོ་རྣམས་དམུ་ཐག་དང་དམུ་སྐས་ལ་ཡོང་བ་ལྷ་ཡིན་ཟེར་རོ། དེ་ནས་
ཁྱོད་སུ་ཡིན་དྲིས་པས་བཙན་པོ་ཟེར། གང་ནས་བྱོན་དྲིས་པས་ནམ་མཁའ་ལ་
87



མཛུབ་མོ་སྒྲེང་ཞིང་སྐད་མ་གོ་ནས་ཤིང་གི་ཁྲི་ལ་བཞག་སྟེ་མི་བཞིའི་གཉའ་བ་ལ་
ཁུར་ནས་འདི་ལ་ཁོ་བོ་ཅག་གི་ཇོ་བོ་བྱའོ་ཟེར་ཏེ་མིང་ཡང་གཉའ་ཁྲི་བཙན་པོར་
བཏགས་རྒྱལ་པོ་སྔ་ཤོས་ཡིན་ནོ”(ཤོག་ ༡༨༠-༡༨༡)ཞེས་གསུངས་པར་
གཞིགས་ན། གཉའ་ཁྲི་བཙན་པོ་ནི་རྒྱལ་ཕྲན་སིལ་མ་བཅུ་གཉིས་སྐབས་སུ་ཡིན་
པ་གསལ་པོར་རྟོགས་ཐུབ། དེ་མཚུངས་《ལ་དྭགས་རྒྱལ་རབས》ནང་གཉའ་ཁྲི་
བཙན་པོ་རྒྱལ་ཕྲན་སིལ་མ་བཅུ་གཉིས་ཀྱི་དུས་སུ་བྱོན་པ་གསལ་བར་འཁོད།
རྒྱལ་ཕྲན་སིལ་མ་བཅུ་གཉིས་དང་བོན་ཤེས་པ་ཅན་བཅུ་གཉིས་ཞེས་པའི་གྲངས་
འདི་གཉིས་སྟེས་དབང་གིས་གཅིག་མཐུན་བྱུང་བ་ནི་ག་ལ་ཡིན། དེ་ནི་《ཆོས་
འབྱུང་མཁས་པའི་དགའ་སྟོན་》ལས་“མ་འོངས་སྔགས་དང་འདུལ་བ་འབྱུང་
བའི་ལྟས། གནམ་བོན་གཤེན་པོ་ཆེ་དང་བོན་གཞུང་། མདོ་སྡེ་འབྱུང་བའི་
ལྟས་སུ་སྒྲུང་རྣམས་དར། རོ་ལངས་གསེར་སྒྲུབ་ཀྱི་སྒྲུང་དང་། མཆིལ་པའི་
སྒྲུང་བཤད་ཉན་དང་། མངོན་ པའི་ སྡེ་སྣོད་འབྱུང་ ལྟས་ལྡེའུ་ སྤྲོད་”(ཤོག་
༡༦༩)ཅེས་གསུངས་པ་ལྟར་རོ། ། ཡང་མཁས་དབང་དུང་དཀར་བློ་བཟང་
འཕྲིན་ལས་ མཆོག་ གིས་“ རྒྱལ་པོ་གནམ་གྱི་ཁྲི་བདུན། སྟོད་ཀྱི་སྟེང་གཉིས།
བར་གྱི་ལེགས་དྲུག ས་ཡི་ལྡེ་བརྒྱད། འོག་གི་བཙན་ལྔའི་ནང་གསེས་བཞི་པ་
ཁྲི་ཐོག་རྗེ་ཐོག་བཙན་བར་རྒྱལ་རབས་ཉི་ཤུ་རྩ་བདུན་གྱི་རིང་ལ་ཆབ་སྲིད་སྒྲུང་
དང་ལྡེའུ་བོན་གསུམ་གྱི་མཁས་པ་ཚོས་རྒྱལ་པོའི་ཆབ་སྲིད་ལ་བློ་གྲོས་འདོན་པའི་
དོན་ཡིན་ནམ་ཡང་ན་དབང་ཆ་བཟུང་བའི་དོན་ཡིན་པ་བཅས་དཔྱད་གཞིའི་
ཡིག་ཆ་མ་རྙེད་”ཅེས་གསུངས་པ་ལྟར་རྒྱལ་རབས་ཉི་ཤུ་རྩ་བདུན་རིང་ཆབ་སྲིད་
སྒྲུང་དང་ལྡེའུ་བོན་གསུམ་གྱིས་བསྐྱངས་ཞེས་པ་དེར་ད་ལྟའི་བོད་ཡིག་མིང་ཚིག་
གི་སྟབས་བདེའི་གོ་དོན་གྱི་འགྲེལ་བཤད་གནང་བ་ཙམ་ལས། དེའི་གོ་དོན་
དངོས་གང་ཡིན་འགྲེལ་བཤད་ཁ་གསལ་གོ་བདེ་ཞིག་འཁོད་པའི་ལོ་རྒྱུས་ཡིག་ཆ་
ཉིན་མོའི་སྐར་དང་མཚུངས། །
འོན་ཀྱང་དེང་སྐབས་གསར་དུ་པར་སྐྲུན་གནང་བའི་《ཞང་བོད་ལོ་རྒྱུས་
88



ཏི་སེའི་འོད》ལས་“སྒྲུང་ཞེས་པ་དེའི་དངོས་དོན་ནི་གཙོ་ཆེར་གནའ་རབས་ཀྱི་
བྱུང་བ་བརྗོད་པའི་གཏམ་ཅི་རིགས་ཤིག་ཡོད་པ་དེ་དག་ལ་ཟེར་ཞིང༌། དེའང་
བོན་གྱི་ལུགས་སུ་ཡ་ཐོག་སྲིད་པ་ཀློང་གི་སྒོ་ང་ལས་ལྷ་དང་ཀླུ། གཉན་ནམ་མ་
སངས་ཀྱི་འགྲོ་བ་རྣམས་བྱུང་བ་སྟེ། དེ་རྣམས་ཀྱིས་ནི་ནམ་མཁའ་དང་། ས་
གཞི། བར་སྣང་སྟེ་འཇིག་རྟེན་གསུམ་གྱི་ནུས་མཐུའམ་ སྟོབས་ཤུགས་དེ་ལ་
དབང་བྱེད་པོ་རྣམས་མཚོན་ཞིང་། དེ་དག་ལས་རིམ་གྱིས་མིའི་འགྲོ་བ་སྤྱི་དང་
ཁྱད་པར་དུ་ཞང་བོད་ཀྱི་རུས་ཆེན་རྣམས་ཇི་ལྟར་ཆགས་ཚུལ་གྱི་ལོ་རྒྱུས་མི་ཉུང་
བ་ཞིག་ཡོད་འདུག་པ་དེ་དག་ལ་སྒྲུང་ཞེས་པའི་ཐ་སྙད་འཇུག་རུང་བ་དང་། མ་
སངས་ཀྱི་སྒྲུང་ཞེས་པའང་དེའི་ཆ་ལག་ཏུ་གྱུར་པ་ཞིག་ལས་མ་འདས་ཤིང་། དེ་
དང་འབྲེལ་ཡོད་འཇིག་རྟེན་མིའི་སྲིད་པར་བྱུང་བའི་རྒྱལ་རབས་དང༌། བློན་
པོའི་རབས་དང་འབངས་ཀྱི་རབས་སོགས་གྲངས་མང་ཞིག་བྱུང་སྲིད་པ་དེ་དག་
ལ་སྒྲུང་ཞེས་ངོས་འཛིན་འོས་པ་ཡིན་”(ཤོག་༣༢༡-༣ ༢༢)ཞེས་དང་། ཡང་
“ལྡེའམ་ལྡེའུ་ཞེས་བྱ་བའི་ཚིག་འདི་ནི་གནའ་དུས་ནས་ཞང་བོད་ཐུན་མོང་དུ་
གྲགས་ཆེ་བའི་བརྡ་རྙིང་གི་མིང་ཚིག་ཅིག་ཡིན་ལ། མིང་ཚིག་དེའི་གོ་དོན་རྣལ་
མ་ནི་དེང་དུས་ཀྱི་སྐད་ལུགས་སུ་བྱས་ན། ལེགས་བཤད་རིན་པོ་ཆེའི་གཏེར་
ལས་རིག་པ་ནང་པར་འཆི་ཡང་བསླབ་ཅེས་གསུངས་པའི་རིག་པ་ཞེས་བྱ་བ་དེ་
དང་དོན་གཅིག་པ་ཡིན། ..... ལྡེའམ་ལྡེའུ་ཞེས་བྱ་བའི་ཚིག་འདི་ནམ་རྒྱུན་
བོད་སྐད་དུ་བེད་སྤྱོད་བྱེད་པ་ནི་“ལྡེའུ་མིག་” ཅེས་པ་ཁང་པའི་སྒོ་སོགས་ཀྱི་སྒོ་
ལྕགས་འབྱེད་བྱེད་དེའི་མིང་ཚིག་ཙམ་ཞིག་ཡིན་ལ་གོ་དོན་དང་ཡང་འབྲེལ་བ་
ངེས་ཅན་ཞིག་ཡོད་སྲིད་པ་ཡིན། “སྒོ་” ཞེས་པ་འདི་ནི་ཁང་པའི་སྒོ་ཙམ་དུ་མ་
ཟད། ལུས་ཀྱི་སྒོ་དང་ངག་གི་སྒོ་དང་ཡིད་ཀྱི་སྒོ་སྟེ་སྒོ་གསུམ་ལ་འཇུག་པའི་
སྐབས་ཀྱང་ཡོད་ལ། དེ་འབྱེད་བྱེད་ནི་ཡང་དག་པའི་རིག་པ་ལས་གཞན་ཅི་
ཞིག་ཡོད། གནའ་བོའི་ཐ་སྙད་དུ་ཡོངས་སུ་གྲགས་པའི་ལྡེའམ་ལྡེའུ་ཞེས་བྱ་བ་
དེའི་གོ་དོན་རྣལ་མ་ནི་ཟབ་ཅིང་རྒྱ་ཆེ་བའི་ཤེས་བྱ་རིག་པའི་གནས་མཐའ་དག་
89



ལ་བློ་སྒོ་ཕྱེ་བའི་རིག་པ་དེ་ཡིན་”(ཤོག་ ༣༢༣–༢ ༢ ༤)ཞེས་གསུངས། དེར་
བརྟེན་གོང་དུ་བཀོད་པ་དེའི་ཐོག་ནས་སྒྲུང་ཞེས་པའི་ཐ་སྙད་དེའི་གོ་དོན་དངོས་
ནི་གནའ་རབས་ཀྱི་འབྱུང་བ་བརྗོད་པའི་གཏམ་ཅི་རིགས་དང༌། ཡེ་སྲིད་དུས་
འགྲོ་བ་མིའི་རིགས་ཇི་ལྟར་འཕེལ་བ་དང༌། ལྷག་པར་དུ་བསྐལ་པ་ཡ་ཐོག་གི་
རྒྱལ་བློན་རིམ་བྱོན་རྣམས་ཀྱིས་ཆབ་སྲིད་ཇི་ལྟར་བསྐྱངས་པའི་ལོ་རྒྱུས་སོགས་ལ་
གོ་དགོས་པ་གསལ་པོར་རྟོགས་ཐུབ། དེ་བཞིན་ལྡེའམ་ལྡེའུ་ཞེས་པའི་གོ་དོན་
རྣལ་མ་ནི་མིའི་རིགས་ཀྱི་བློ་སྒོ་འབྱེད་པའི་རིག་པ་དེར་གོ་དགོས་པ་དང༌། བོན་
ནི་གངས་ཅན་གྱི་ཡུལ་དུ་དར་ཁྱབ་ཆེ་བའི་ཡ་ཐོག་གི་ཆོས་ལུགས་ཤིག་ཡིན་ཞིང་།
ལྷག་པར་དུ་རྗེ་ཡི་ཐོག་མ་གཉའ་ཁྲི་བཙན་པོའི་སྐུ་དུས་སུ་བོད་རུ་བཞིར་གཡུང་
དྲུང་བོན་གྱི་བསྟན་པ་དར་ཁྱབ་བྱུང་བ་དང༌། ལྷག་པར་དུ་དམུ་ཁྲི་བཙན་པོའི་
སྐུ་དུས་སུ་བོན་གྱི་བསྟན་པ་དར་ཞིང་རྒྱས་པ་སྤེལ། གཉའ་ཁྲི་བཙན་པོ་ནས་
བཟུང་སྐུ་བོན་བཙུགས་པའི་ལམ་སྲོལ་དར། ཆབ་སྲིད་དང་དམག་དོན་སོགས་
བྱ་བ་ཆེ་རིགས་གཤེན་བོན་གྱིས་ཆོས་ལུགས་བྱེད་སྒོར་བརྟེན་ནས་ཐག་གཅོད་པ་
དང་། རྒྱལ་གཤེན་མཉམ་གནས་ཞེས་གཤེན་བློན་རྣམས་དབང་ཤུགས་ཇེ་ཆེར་
ཕྱིན། རྒྱལ་ རབས་ ཉི་ ཤུ་རྩ་བདུན་རིང་གཡུང་ དྲུང་ བོན་ གྱིས་སྲིད་ཀྱི་ཁ་ལོ་
བསྒྱུར། མདོར་ན་སྒྲུང་དང་ལྡེའུ་བོན་གསུམ་གྱིས་ཆབ་སྲིད་བསྐྱངས་ཟེར་བ་ནི།
དེ་གསུམ་གྱིས་སྐབས་དེའི་སྤྱི་ཚོགས་ཀྱི་སྟེང་གི་བཀོད་པའི་ཁྱབ་ཁོངས་ཏེ་སྤྱི་
ཚོགས་ཀྱི་འདུ་ཤེས་དང༌། ཆབ་སྲིད་བསམ་བློ། ཁྲིམས་དབང་གི་བསམ་བློ།
ཀུན་སྤྱོད། རིག་གནས་སྒྱུ་རྩལ། ཆོས་ལུགས་སོགས་ཚང་མ་མཚོན་སྟབས་སྤྱི་
ཚོགས་དང༌། ཆབ་སྲིད། མིའི་བསམ་བློ་སོགས་ཀྱི་ཁ་ལོ་ཡོངས་སུ་སྒྱུར་ཐུབ་པ་
བྱུང་བ་དེ་གསལ་པོར་མཚོན་ཐུབ་པ་བཅས་སོ། །
90



གཉིས་པ། ལྕགས་ཆས་ཀྱི་དུས་རབས་སུ་སླེབས་
ནས་བཟོ་ཞིང་ཆུ་བེད་ཀྱི་བྱ་གཞག་
གོང་དུ་འཕེལ་བའི་སྐོར། །
སྤྱི་ལོའི་སྔོན་གྱི་དུས་རབས་དང་པོ་ཙམ་དུ་བར་གྱི་སྟེང་གཉིས་ཀྱི་བྱེ་བྲག་
བྱ་ཁྲི་བཙན་པོའམ་པུ་དེ་གུང་རྒྱལ་གྱི་སྐུ་དུས་སུ་ལྕགས་ཆས་ཀྱི་དུས་རབས་སུ་
སླེབས་པ་ གསལ་པོར་ མངོན། 《ཆོས་འབྱུང༌ མཁས་ པའི་ དགའ་ སྟོན》ནང༌
“བོད་ཡུལ་འཕྲུལ་མཛངས་པའི་མི་བདུན་གྱི། ཐོག་མར་གྱུར་པ་རུ་ལས་སྐྱེས་
འདི་ཡིན། ། མཛངས་པའི་ལས་སུ་ཤིང་བསྲེགས་སོལ་བ་བྱུང༌། ། དེ་ཡིས་རྡོ་
བཞུ་གསེར་དངུལ་ཟངས་ལྕགས་བྱུང་། ། ཤིང་ལ་མིག་ཕུག་གཤོལ་དང་གཉའ་
ཤིང་བྱས། ། ས་གཞི་བརྐོས་ནས་ཕུ་ཆུ་ཡུར་དུ་དྲངས། ། རྨོན་པ་དོར་བསྡེབས་
སྤང་ཐང་ཞིང༌དུ་རྨོས། །བརྒལ་བས་མི་ཐར་ཆུ་ལ་ཟམ་པ་བཙུགས། ། རྨོས་
པའི་ལོ་ཏོག་ཐོག་མར་འདི་ནས་བྱུང༌། །”(ཤོག་ ༡༦༤）ཞེས་འཁོད། དུས་
དེར་ཤིང་བསྲེགས་ཏེ་སོལ་བ་བརྒྱབ། གཏེར་རྡོ་སྣ་ཚོགས་བཞུར་ནས་གསེར་
དང་། དངུལ། ཟངས། ལྕགས་རིགས་སོགས་བཏོན་པའི་རིག་པ་རྙེད་པ་དེས་
ཁ་བ་ ཅན་ གྱི་མི་ཡི་ ཤེས་རིག་འཕེལ་ཚད་ངེས་ཅན་ཞིག་ཏུ་སླེབས་པ་མཚོན།
སྤྱིར་ན་འཛམ་གླིང་ཁྱོན་ཡོངས་ནས་བཤད་ན་ལྕགས་ཆས་བེད་སྤྱོད་གཏོང་བའི་
ལོ་རབས་སྔ་ཤོས་ནི་སྤྱི་ལོའི་སྔོན་གྱི་ལོ་ཆིག་སྟོང་ཉིས་བརྒྱའི་གཡས་གཡོན་ཏེ་
ཧའོ་ཏི་རྒྱལ་པོའི་དུས་རབས་སུ་ཡིན་ཞིང་། རང་རྒྱལ་ལ་ཆ་བཞག་ན་ཁྲུན་ཆུའུ་
ཀྲན་གོའི་དུས་རབས་ཏེ་སྤྱི་ལོའི་སྔོན་གྱི་ལོ་ལྔ་བརྒྱ་ཙམ་གྱི་དུས་སུ་ཡིན། ལྕགས་
ཆས་དར་བ་དེས་བོད་ས་མཐོའི་ ཐོན་སྐྱེད་ནུས་ཤུགས་ལ་སྐུལ་མ་ ཤུགས་ཆེན་



ཐེབས་ཐུབ་པ་བྱུང་བ་རེད། །
དེ་བཞིན་ཤིང་ལ་མིག་ཕུག་གཤོལ་དང་གཉའ་ཤིང་བྱས། ཀླུང་ལ་སྤང་
ཐང་སྒྲོལ་ཏེ་ས་ཞིང་འདེབས་ལས་ཀྱི་བྱ་གཞག་གོང་དུ་སྤེལ། རང་རེ་ཁ་བ་ཅན་
གྱི་ཡུལ་དུ་མི་ལོ་ཁྲི་ཕྲག་དུ་མའི་སྔོན་རོལ་དུ་སྤུ་མི་རྣམས་ཡོངས་སུ་གནའ་མིར་
གྱུར་ཏེ་ལག་གཉིས་བདེ་ཞིང་འཚོ་བ་དངོས་ཀྱི་ནང་ནས་རི་སྟེང་དུ་ས་ཞིང་
འདེབས་ལས་བྱེད་པའི་རིག་པ་རྙེད་ཅིང༌། འོན་ཀྱང་ད་ཡོད་དཔྱད་གཞིའི་ཡིག་
ཆ་སོགས་ལ་བལྟས་ཚེ་ཀླུང་དུ་ས་ཞིང་འདེབས་ལས་ཀྱི་ལག་རྩལ་དར་བའི་དུས་
རབས་ནི་པུ་དེ་གུང་རྒྱལ་དུས་སུ་ཡིན་པ་མཁས་པ་མང་པོའི་གཟིགས་ཚུལ་གཅིག་
མཚུངས་ཡིན། །
བཙན་པོ་དེ་ཡི་སྐུ་དུས་སུ་ཆུ་བེད་ཀྱི་ལས་གྲྭ་གང་ཙམ་སྤེལ་ཏེ་ས་བརྐོས་
ནས་ལུང་པའི་ཕུ་ཆུ་ཡུར་དུ་དྲངས་པ་དེས་ཞིང་ལས་འཕེལ་རྒྱས་ལ་སྐུལ་མ་
ཤུགས་ཆེན་ཐེབས་པ་མ་ཟད། ཞིང་ལས་ཐོན་སྐྱེད་གོང་དུ་འཕེལ་བ་དེས་གནའ་
བོའི་མི་རྣམས་ཀྱི་འཚོ་བ་ཡང་གང་ལེགས་སུ་གྱུར། །
བརྒལ་བས་མི་ཐར་ཆུ་ལ་ཟམ་པ་བཙུགས་ཟེར་བ་ལྟར། ལྕགས་ཆས་བེད་
སྤྱོད་རྒྱ་ཁྱབ་ ཏུ་བྱེད་ཐུབ་ པ་བྱུང་ སྟབས་ཆུ་ལ་ ཤིང༌ ཟམ་དང་རྡོ་ཟམ་ སོགས་
བཙུགས། དེ་ནི་བོད་ཀྱི་སྤྱི་ཚོགས་འཕེལ་རྒྱས་ཀྱི་ལོ་རྒྱུས་ཐོག་ཆུ་ལ་ཟམ་པ་
བཙུགས་པའི་ཐོག་མ་ཡིན་པས་སྐབས་དེར་བོད་ཀྱི་བཟོ་སྐྲུན་ལག་རྩལ་གྱི་ཆུ་ཚད་
ངེས་ཅན་ཞིག་ཏུ་སླེབས་པ་གསལ་པོར་རྟོག་ཐུབ། །
དེ་ནས་རུ་ལས་སྐྱེས་ཀྱི་བུའི་དུས་སུ་ཞིང་ལས་དང་ཆུ་བེད་ཀྱི་ལས་ཀ་སྔར་
བས་གོང་དུ་སྤེལ་ནས་ཕུ་ཆུ་མང་པོ་ཀླུང་དུ་དྲངས་ཏེ་ཞིང་ཆུ་མ་ཁྱབ་གདལ་དུ་
བཏང་། ཞིང་ལ་དོར་ཁ་དང་འབྲོག་ལ་ཐུལ་ བརྩིས་སྲོལ་དར་བ་དེས་ཞིང་
འབྲོག་ལས་ཀྱི་ཁྲལ་བསྡུའི་ལམ་ལུགས་ཆགས་པ་རིག་པས་དཔྱད་ཐུབ་སྙམ། །



གསུམ་པ། བཙན་པོའི་དུས་རབས་ཐོག་མའི་ ་
སྐབས་ཀྱི་བང་སོ་དང་བྲག་བརྐོས་
རི་མོའི་སྒྱུ་རྩལ་སྐོར། ། །
གཅིག པུར་རྒྱལ་བཙན་པོའི་དུས་རབས་ཐོག་མའི་སྐབས་ཀྱི་
བང་སོའི་བཟོ་སྐྲུན་ལག་རྩལ་སྐོར། །
དེང་སྐབས་གནའ་རྫས་བརྟག་ཞིབ་བྱས་པར་གཞིགས་ན། པུར་རྒྱལ་
བཙན་པོའི་དུས་རབས་ཐོག་མའི་སྐབས་ནས་བོད་ས་མཐོར་བང་སོ་བརྩིགས་
སྲོལ་རྒྱ་ཁྱབ་ཏུ་དར་ཞིང༌། མིག་སྔར་བཙལ་རྙེད་བྱུང་བའི་བང་སོ་ནི་ཆབ་མདོ་
གོ་འཇོ་རྫོང་ཁོངས་ཀྱི་སྐྱ་འབེལ་ཤང་གི་ཉེ་འགྲམ་དུ་གནས་པའི་སྐྱ་འབེལ་བང་
སོའི་རིགས་དང༌། ཀོང་པོ་ཉིང་ཁྲི་རྫོང་ཁོངས་སུ་གནས་པའི་རྡོ་ཕུར་བང་སོའི་
རིགས་ཁོངས་ བང་ སོ་ བདུན། ལྷ་ སའི་ཉེ་འདབས་ དང་ འཕྱོངས་ རྒྱས་ རྫོང་
ཁོངས་སུ་གནས་པའི་ཆུ་ཁུང་བང་སོའི་རིགས་ཁོངས་བང་སོ་གཉིས་དང་གནའ་
ཤུལ་ཁག་གཉིས། ཕུ་ནུ་ལུང་ཤུར་ཞེས་པའི་གནའ་ཤུལ་གྱི་རིགས་ཁོངས་སུ་བང༌
སོ་ཉི་ཤུ་ལྷག་ཙམ་བཅས་ཡོད་པ་དེ་དག་གི་ནང་ནས་བང་སོ་མང་ཆེ་བ་ལྷོ་ཁ་དང་
ལྷ་སའི་ཉེ་འདབས་སུ་ཁ་གྲམ་སྟེ་གནས་ཡོད། གོང་དུ་སྨོས་པའི་བང་སོ་རིགས་
བཞི་པོ་དེའི་ཐུན་མོང་ཁྱད་ཆོས་ནི་གཞི་རྒྱ་སྤྱི་ཁྲེ་གྲུ་བཞི་མ་ཁྲི་ཕྲག་མང་པོ་ཡོད་ལ།
མཐོ་ཞིང་བརྗིད་ཉམས་ལྡན་པ། དབྱིབས་ནི་གྲུ་བཞི་དང་། ནར་མོ་བ། སྒོར་
སྒོར་བཅས་ཡིན། དུར་ལམ་ཁང་ཆུང་ཤར་ནུབ་ལྡན་པ། པར་རྫས་སུ་བརྡར་
བཟོས་རྡོ་ཆས་དང་། རྫ་ཆས། ཟངས་ཆས། ལྕགས་ཆས། དེ་བཞིན་རྟ་དྲེལ་
གསོན་པོར་སྦས་པ་སོགས་ཡོད། ད་དུང་བང་སོ་ཆེ་གྲས་འགའ་ཞིག་གི་མདུན་
དུ་འདས་མཆོད་བྱ་ཡུལ་ས་དོང་དང་། རྡོའི་སེང་གེ། རྡོ་རིང་སོགས་ས་གནས་



དང་མི་རིགས་ཀྱི་ཁྱད་ཆོས་ལྡན་པའི་གནའ་ཤུལ་གྱི་བཀོད་པ་དངོས་སུ་མཇལ་རྒྱུ་
ཡོད། དེ་བཞིན་རང་རྒྱལ་ལྷོ་ནུབ་ས་ཁུལ་དང་མཚོ་སྔོན་ཞིང་ཆེན་ཁུལ་གྱི་པུར་
རྒྱལ་དུས་སྐབས་ཀྱི་བང་སོ་མང་པོར་གོང་གསལ་གྱི་རིག་གནས་ཁྱད་ཆོས་ལྡན་
ཡོད། །
གཉིས། པུར་རྒྱལ་བཙན་པོའི་དུས་རབས་ཐོག་མའི་སྐབས་ཀྱི་
བྲག་བརྐོས་རི་མོའི་སྒྱུ་རྩལ་སྐོར། །
བྲག་བརྐོས་རི་མོ་ནི་བོད་ས་མཐོའི་ཁྱད་ཆོས་ལྡན་པའི་གནའ་བོའི་མཛེས་
རྩལ་ཞིག་ཡིན་ཞིང་། དེང་རབས་གནའ་རྫས་རྟོག་ཞིབ་མི་སྣས་བརྟག་དཔྱད་
བྱས་པར་གཞིགས་ན་བོད་ས་མཐོའི་ཡུལ་ལུང་གང་སར་བྲག་བརྐོས་རི་མོ་མང་པོ་
དངོས་སུ་མཇལ་རྒྱུ་ཡོད། ལྷག་པར་དུ་ནག་ཆུ་ཉི་མ་རྫོང་ཁོངས་ཀྱི་འོམ་བུ་ཤང་
ཤ་ཚང་དང་། ཤན་རྩ་རྫོང་ཁོངས་ཀྱི་ཇགས་གླིང་། མངའ་རིས་རུ་ཐོག་རྫོང་
ཁོངས་ཀྱི་རི་གསུམ་ ཤང་རི་མོ་ལུང་དང་། རུ་ཐོག་ཤང་ཁོངས་ཀྱི་ལོ་རི་ནམ་
མཁའ། རྡོ་དམར་ཤང་ཁོངས་ཀྱི་ཆ་ཁ་སང་སོགས་ས་གནས་དེ་དག་ནས་སྔ་
རྗེས་སུ་ལོ་རྒྱུས་ཀྱི་རིན་ཐང་ལྡན་པའི་བྲག་བརྐོས་རི་མོ་མང་པོ་བཙལ་རྙེད་ཐུབ་
པ་རེད། ས་གནས་དེ་དག་གྱི་ཕ་བོང་བརྒྱ་ཕྲག་ཙམ་དང་བྲག་རིའི་ལྡེབས་སུ་
སྲོག་ཆགས་གཡག་དང༌། ཁྱི། རྟ། གཙོད། དགོ་བ། ཤུ་བ། བྱ་རྒོད། ཉ།
འདབ་ཆགས་སོགས་ཀྱི་གཟུགས་བརྙན་བརྐོས་ཡོད་པ་མ་ཟད། ད་དུང་ནམ་
མཁའི་ཉི་ཟླ་དང༌། མི། ཁང་པ། དར་ཤིང་། ཕུབ། ཁོག་མ། དོང་རྙི་
སོགས་ཀྱི་རི་མོ་ཡང་བརྐོས་ཡོད། རི་མོ་དེ་ཚོའི་ནང་དོན་ཐོག་ནས་བཤད་ན་
སྐབས་དེའི་མི་རྣམས་ཀྱིས་རི་དྭགས་བརྔོན་པ་དང་ཕྱུགས་རིགས་འཚོ་བ་སོགས་
འཚོ་བ་སྐྱེལ་ཚུལ་དང༌། ཆོས་ལུགས་ཀྱི་བྱེད་སྒོ་སྤེལ་ཚུལ་སོགས་མཚོན་ཐུབ།
བྲག་བརྐོས་རི་མོ་དེ་རྣམས་ལ་ས་གནས་དང་མི་རིགས་ཀྱི་ཁྱད་ཆོས་ལྡན་པ་དང༌།
94



ལོ་རྒྱུས་དང་སྒྱུ་ རྩལ་ གྱི་ རིན་ ཐང་ ལྡན་ཡོད། ད་ལྟ་ བརྟག་ཞིབ་བྱས་ པར་
གཞིགས་ན་བྲག་བརྐོས་རི་མོ་དེ་དག་གི་ལོ་རབས་ནི་པུར་རྒྱལ་བཙན་པོའི་རྒྱལ་
རབས་དབུ་བརྙེས་པའི་གཡས་གཡོན་ཙམ་དུ་རེད་སྙམ། དེའི་དུས་བོད་ས་
མཐོར་ལྕགས་ཆས་ཀྱི་ལག་ཆ་དར་མེད་སྟབས་མཁྲེགས་ལ་རྣོ་བའི་རྡོའི་གཟོང་
གིས་བྲག་ཐོག་ཏུ་རི་མོ་དེ་རྣམས་བརྐོས་པ་གསལ་པོར་རྟོགས་ཐུབ་ལ། བོད་ས་
མཐོར་བསྐལ་པ་ཡ་ཐོག་སྤྱི་ཚོགས་ཀྱི་སྒྱུ་རྩལ་རིག་པ་དར་ཁྱབ་གང་ཙམ་ཕྱིན་པ་
ཡང་རིག་པས་དཔྱད་ཐུབ་པ་ཞིག་རེད། །
བཞི་པ། ཁྲི་ཐོག་རྗེ་ཐོག་བཙན་སོགས་ཀྱི་སྐུ་དུས་སུ་
བོད་དུ་སངས་རྒྱས་ཆོས་ལུགས་དང་སྨན་རྩིས་
སོགས་ཇི་ལྟར་དར་བའི་སྐོར། །
གཅིག སངས་རྒྱས་བསྟན་པ་དབུ་བརྙེས་པའི་སྐོར། །
རྗེ་ཡི་ཐོག་མ་གཉའ་ཁྲི་བཙན་པོ་ནས་ཁྲི་ཐོག་རྗེ་བཙན་བར་རྒྱལ་རབས་ཉི་
ཤུ་རྩ་བདུན་ཆབ་སྲིད་སྒྲུང་དང་ལྡེའུ་བོན་གསུམ་གྱིས་བསྐྱངས། དེ་ནས་རྒྱལ་
རབས་ཉི་ཤུ་རྩ་བརྒྱད་པ་ལྷ་ཐོ་ཐོ་རི་སྙན་ཤལ་གྱི་སྐུ་དུས་སུ་ཁ་བ་ཅན་གྱི་ཆབ་
སྲིད་དཔལ་འབྱོར་དང་བསམ་པའི་འདུ་ཤེས་སོགས་ལ་རྩ་བའི་འཕོ་འགྱུར་བྱུང་
བ་དང་སྦྲགས་རྒྱ་གར་འཕགས་པའི་ཡུལ་ནས་སངས་རྒྱས་བསྟན་པ་བོད་དུ་དར།
དེས་བོད་ཀྱི་ལོ་རྒྱུས་རིག་གནས་ལ་རྩ་བའི་ཆ་ནས་ཤུགས་རྐྱེན་ཆེན་པོ་ཐེབས་ཏེ་
རིག་གནས་འཕེལ་རྒྱས་ཀྱི་དུས་མཚམས་གསར་པ་ཞིག་ཏུ་སླེབས། དེ་ཡང་ཐོག་
མར་སངས་རྒྱས་བསྟན་པ་ཇི་ལྟར་དབུ་བརྙེས་པའི་སྐོར་ལ་《ཆོས་འབྱུང་མཁས་
པའི་དགའ་སྟོན》ལས་“དེ་ནས་དམ་པའི་ཆོས་ཀྱི་དབུ་བརྙེས་པ། ། དགུང་ལོ་
དྲུག་ཅུ་བཞེས་པ་སྐུ་མཁར་ཆེ། །ཡུམ་བུ་གླ་སྒང་རྩེ་ལ་བཞུགས་པའི་ཚེ། ། ནམ་
95



མཁར་འཇའ་ཚོན་ཁ་དོག་སྣ་ཚོགས་བཀྲ། ། མེ་ཏོག་ཆར་དང་ལྷ་ཡི་རོལ་མོ་
བྱུང༌། །གདུགས་ཤར་ཚེ་ན་ཉི་ཟེར་དང་འགྲོགས་ནས། །གསེར་ཤོག་ངོས་ལ་
བཻཌཱུརྱས་བྲིས་པའི། ། སྤང་ཀོང་ཕྱག་རྒྱ་མདོ་སྡེ་ཟ་མ་ཏོག ། ཡིད་དུ་འོང་བའི་
གླེག་བམ་རྣམ་གཉིས་དང་། །གསེར་གྱི་མཆོད་རྟེན་མུ་དྲའི་ཕྱག་རྒྱུ་དང༌། །
ཙིན་ཏ་མ་ཎིའི་རྐོས་ཕོར་རྣམ་དྲུག་བབ། །འདི་ལ་གཡུའི་མཆོད་རྟེན་བང་རིམ་
བཞི་པ་ཅེས་ཀྱང་འབྱུང་། ཙིན་ཏ་མ་ཎིའི་རྐོས་ཕོར་ཞེས་པའི་བཅུ་གཅིག་ཞལ་
ཡིད་བཞིན་ནོར་བུའི་གཟུགས་ཀྱི་རྐོས་ཕོར་ཞིག་དང་། མུ་དྲའི་ཕྱག་རྒྱ་ཞེང་
ཚད་ཁྲུ་གང་ཙམ་གྱི་ནོར་བུའི་རིགས་ཀྱི་རྡོ་ལ་ཡིག་དྲུག་རང་བྱུང་ཅན་ཡོད་སྐད།
དེའི་ཕྱིར་མདོ་ལ་སྔ་བ་ཟ་མ་ཏོག གཟུངས་ལ་སྔ་བ་ཙིན་ཏ་མ་ཎི་ཞེས་བོད་དུ་
གྲགས་པ་ཡིན་ནོ། །”(ཤོག་༡༦༦-༡༦༧)ཞེས་གསུངས། བཙན་པོ་དེ་ཡི་
སྐུ་དུས་སུ་པཎྜི་ཏ་བློ་སེམས་འཚོ་དང་། ལོ་ཙཱ་བ་ལི་ཐེ་སི་རྣམ་གཉིས་ཀྱིས་སྐུ་
གསུང་ཐུགས་ཀྱི་རྟེན་དེ་རྣམས་ གདན་དྲངས་ཏེ་བོད་དུ་ ཕེབས། འོན་ཀྱང་
སྐབས་དེར་བོན་གྱི་བསྟན་པ་དར་ཁྱབ་ཆེ་བས་བོན་ལུགས་པའི་བློ་དང་མཐུན་
པའི་ཆེད་དུ་གནམ་ནས་བབས་ཞེས་རྟེན་རྣམས་ཡུམ་བུ་གླ་སྒང་དུ་གདན་དྲངས།
གསང་བའི་སྒོ་ནས་མཆོད་པ་རྒྱ་ཆེ་ཕུལ་ཏེ་གཉན་པོ་གསང་བ་ཞེས་མཚན་གསོལ།
སངས་རྒྱས་ཆོས་ལུགས་ ཀྱི་ བཀའ་བསྟན་གྱི་ དགོངས་ དོན་ རིམ་ བཞིན་ ཁྱབ་
གདལ་དུ་ཕྱིན། གཡུང་དྲུང་བོན་གྱི་དབང་སྒྱུར་གྱི་གནས་བབས་ལ་གཡོ་འགུལ་
ཐེབས་འགོ་ཚུགས། །
གཉིས། འཕགས་ཡུལ་དང་རྒྱ་ནག་ནས་སྨན་རྩིས་ཀྱི་གཞུང་
ལུགས་བོད་དུ་དར་བའི་སྐོར། །
བོད་ཀྱི་གསོ་བ་རིག་པ་ནི་ཁ་བ་ཅན་གྱི་མི་རྣམས་ཀྱིས་མི་ལོ་ཁྲི་སྟོང་མང་
པོའི་རིང་རང་འབྱུང་ཁམས་དང་འཐབ་རྩོད་བྱེད་པའི་འཚོ་བ་དངོས་ཀྱི་ནང་ཕྱི་
96



རོལ་ཡུལ་གྱི་སྐྱེ་དངོས་དང་། གཅན་གཟན་རི་དྭགས། རྡོ་རྫས་སོགས་ཀྱིས་
ནད་བཅོས་ པའི་སྨན་གྱི་ནུས་པ་ཤེས་ཚོར་བྱུང་སྟེ་རིག་ཤེས་དེ་དག་ཕྱོགས་
བསྡོམས་བྱས་ཏེ་ཐོག་མར་གསོ་བ་རིག་པའི་གཞུང་ལུགས་བོན་གྱི་སྨན་འབུམ་
སོགས་བརྩམས། དེ་ བཞིན་ གནའ་བོའི་དམངས་ ཁྲོད་ཀྱི་གསོ་ རིག་ གཏར་
བསྲེག་བྱུགས་གསུམ་དང་། གསོ་དཔྱད་ལུགས་ལ་ཟས་ཀྱི་ཚོད། རྨ་གསར་པར་
མར་བཞུར་ཏེ་བཏང་བས་རྩ་ཁ་བསྡམས་ཤེས་པ་སོགས་རྒྱུན་དུ་འཚོ་བའི་ནང་དུ་
རྒྱ་ཁྱབ་ཏུ་ལག་ལེན་བསྟར། 《གཡུ་ཐོག་ཡོན་ཏན་མགོན་པོའི་རྣམ་ཐར》ལས་
“དེ་ནས་བོད་ཡུལ་དུ་སྨན་པ་གཉིས་(བི་བྱི་དང་བི་ལྷ་མ་)ཀྱིས་གསོ་དཔྱད་ཀྱི་
བསྟན་པ་བཙུགས་པའི་སྙན་གྲགས་བྱང་ཆུབ་སེམས་དཔའ་ལྷ་ཐོ་ཐོ་རི་གཉན་
བཙན་གྱིས་གསན་ནས་སྨན་པ་གཉིས་ཕོ་བྲང་ཡུམ་བུ་གླ་སྒང་དུ་སྤྱན་དྲངས།
རིན་པོ་ཆེའི་ཁྲི་དགུ་བརྩེགས་སྟེང་དུ་བཞུགས་སུ་གསོལ། གསེར་དངུལ་འབུམ་
ཚོ་རེ་རེའི་འབུལ་བ་བྱས། དེ་ནས་སྨན་པ་གཉིས་ཀྱིས་རེག་པ་རྩའི་མདོ། འཚོ་
བ་ཟས་ཀྱི་མདོ། སྦྱོར་བ་སྨན་གྱི་མདོ། གཏར་བསྲེག་དཔྱད་ཀྱི་མདོ། རྨ་ཆས་
བཟོའི་མདོ་རྣམས་གནང་། གཞན་ཡང་རྩ་འགྲེལ་འགྲེལ་བཤད་ཁོག་དབུབ།
ས་དཔྱད་ལག་ལེན་དང་བཅས་པ་གནང་ངོ”ཞེས་གསུངས། །
དེ་བཞིན་《དཔྱིད་ཀྱི་རྒྱལ་མོའི་གླུ་དབྱངས》སོགས་ལོ་རྒྱུས་དེབ་ཐེར་མང་
པོར་གནམ་རི་སྲོང་བཙན་གྱི་སྐུ་དུས་སུ་རྒྱ་ནག་ནས་སྨན་རྩིས་བོད་དུ་དར་ཞེས་
གསུངས། བཙན་པོ་དེ་ཡི་སྐུ་དུས་སུ་བོད་ཕྲུག་རིག་པ་རྣོ་བ་འགའ་ཞིག་རྒྱ་ནག་
ཏུ་བཏང༌། ཀྲུང་ལུགས་ཀྱི་གསོ་བ་རིག་པའི་གཞུང་ལུགས་དང་ནག་རྩིས་སོགས་
གཞུང་ལུགས་མང་པོར་སྦྱང་པ་གང་ལེགས་བྱས་ཏེ་བོད་དུ་ཕྱིར་ལོག་རྗེས་བོད་ཀྱི་
སྨན་རྩིས་གོང་དུ་འཕེལ་བར་ནུས་པ་ཤུགས་ཆེན་ཐོན། །
མདོར་ན། སྔ་རྗེས་སུ་རྒྱ་གར་འཕགས་པའི་ཡུལ་ནས་གསོ་རིག་གི་གཞུང་
ལུགས་དང་། རྒྱ་ནག་ནས་སྨན་རྩིས་ཀྱི་གཞུང་ལུགས་ཁ་བ་ཅན་གྱི་ཡུལ་དུ་དར།
སྔོན་ཐོན་གྱི་སྨན་རྩིས་གཞུང་ལུགས་བོད་དུ་དར་བ་དེས་བོད་ཀྱི་གསོ་རིག་བསྟན་
9



པ་གོང་དུ་འཕེལ་བར་ལོ་རྒྱུས་རང་བཞིན་ལྡན་པའི་སྐུལ་འདེད་ཀྱི་ནུས་པ་ཐོན་
པ་ནི་རིག་པས་དཔྱད་ཐུབ་པ་ཞིག་རེད། བོད་དུ་གསོ་བ་རིག་པ་ཇི་ལྟར་དར་
བའི་ཞིབ་གསལ་ལོ་རྒྱུས་གཤམ་འོག་ཏུ་བཀོད་ཡོད་པས་གཟིགས་ཞིབ་ཡོད་པ་
ཞུ། །
གསུམ། བྲེ་ཕུལ་སྲང་སོགས་ཀྱི་འཇལ་ཚད་གསར་དུ་བཏོད་པ་
དང་ཚོང་ལས་དར་བའི་སྐོར། །
སྟག་རི་གཉན་གཟིགས་དང་གནམ་རི་སྲོང་བཙན་གྱི་སྐུ་དུས་ སུ་ བོད་
གཅིག་གྱུར་བཟོ་བའི་འགོ་བརྩམས། མཐའ་ཡི་ རྒྱལ་ ཕྲན་ བན་ པ་ རྗེ་ དང༌།
དྲང་གར་རྗེ། ཟིང་པོ་རྗེ། ཞང་ཞུང་རྗེ་སོགས་ལ་དམག་དྲངས། རྒྱལ་ཕྲན་
རྣམས་ཀྱི་ས་ཆ་མང་པོ་དབང་དུ་འདུས། བཙན་པོའི་དབང་སྒྱུར་གྱི་ས་ཁོངས་
རྒྱ་སྐྱེད་ཕྱིན། ཆབ་སྲིད་དང་། དཔལ་འབྱོར། དམག་དོན། རིག་གནས་
སོགས་ཉིན་བཞིན་གོང་དུ་འཕེལ། ལྷག་པར་དུ་ཁྲལ་བསྡུའི་ལམ་ལུགས་དང༌།
ཞིང་འབྲོག་དཔལ་འབྱོར་གོང་དུ་འཕེལ་བའི་དགོས་མཁོ་དང་འཚམ་ཆེད་བྲེ་
ཕུལ་སྲང་སོགས་འཇལ་ཚད་གསར་དུ་བཏོད། ཚོང་ལས་དར། 《ཆོས་འབྱུང༌
མཁས་པའི་དགའ་སྟོན》ལས་“འདི་དུས་ཁྲི་དོར་སྣང་བཙུན་མོང་གི་བུས། ། བྲེ་
ཕུལ་སྲང་བཅོས་འབྲུ་མར་ཚད་ཀྱིས་བཅལ། ། དགའ་གཉིས་ཚོང་བྱས་མཐུན་
གཉིས་ལ་ལུང་བསྡེབས། ། དེ་གོང་བོད་ན་ཚོང་དང་བྲེ་སྲང་མེད། །” ཅེས་
གསུངས། བྲེ་ཕུལ་སྲང་སོགས་འཇལ་ཚད་གསར་དུ་བཏོད་པ་དང་། ཞིང་
འབྲོག་འབྲུ་མར་བརྗེ་རེས་སོགས་ཚོང་ལས་རྒྱ་ཁྱབ་ཏུ་དར་བ་དེས་བོད་ཀྱི་ཞིང་
འབྲོག་དཔལ་འབྱོར་དང་རིག་གནས་སྔར་བས་གོང་འཕེལ་ཆེས་ཆེར་ཕྱིན་པ་
བཅས་སོ།། །། །



ལེའུ་དྲུག་པ། ཆོས་རྒྱལ་སྲོང་བཙན་སྒམ་པོའི་སྐུ་དུས་
ནས་བོད་དུ་སྒྲ་རིག་པའི་བསྟན་པ་
ཇི་ལྟར་དར་བའི་སྐོར། །
ཆོས་རྒྱལ་སྲོང་ བཙན་ སྒམ་ པོ་ སྲིད་ ཁྲིར་འཁོད་རྗེས་ དམག་ ཤུགས་ ལ་
བརྟེན་ནས་ཞང་ཞུང་སོགས་མཐའ་བཞིའི་རྒྱལ་ཕྲན་མང་པོ་དབང་དུ་འདུས།
སྲིད་འཛིན་གྱི་སྒྲིག་གཞི་དང་དམག་དཔུང་གི་སྒྲིག་གཞི་གཏན་ལ་ཕབ་པ་དང༌།
ཁྲིམས་ཡིག་གསར་བཟོ་དང་ལེགས་ཉེས་བླང་དོར་གྱི་ཚད་གཞི་གཏན་ལ་ཕབ།
སྔ་རྗེས་སུ་བལ་བཟའ་ཁྲི་བཙུན་དང་རྒྱ་བཟའ་ཀོང་ཇོ་བཙུན་མོར་གདན་དྲངས་
པ་སོགས་སྲིད་འཛིན་གྱི་བྱེད་ཐབས་གསར་པ་མང་དུ་སྤེལ་བས་བོད་ཀྱི་ཆབ་སྲིད་
དང་། དཔལ་འབྱོར། དམག་དོན། རིག་ གནས་ སོགས་ སྔར་བས་ གོང་དུ་
འཕེལ། ལྷག་པར་དུ་རྒྱ་བཟའ་ཀོང་ཇོ་མཚོ་ཡི་པདྨ་དང་བལ་བཟའ་ཁྲི་བཙུན་
ཁབ་ཏུ་བཞེས་པ་དེས་བོད་ཀྱི་རིག་གནས་གོང་དུ་འཕེལ་བར་སྐུལ་མ་ཤུགས་ཆེན་
ཐེབས། དུས་དེར་འཕགས་ཡུལ་ནས་བོད་དུ་སྒྲ་རིག་པའི་བསྟན་པ་དར། །
དང་པོ། གང་ཞིག་ལ་སྒྲ་རིག་པ་ཟེར་བ་དང་། དེར་
འཇུག་པའི་དགོས་པ། དེའི་བརྗོད་བྱ་
གཙོ་བོ་གང་ཡིན་པའི་སྐོར། །
《དུང་དཀར་ཚིག་མཛོད་ཆེན་མོ》ལས་“ རིག་གནས་ཆེ་བ་ལྔའི་ནང་གི་སྒྲ་



རིག་པ་ཞེས་པའི་སྒྲ་ནི་གཙོ་བོར་བརྗོད་བྱའི་དོན་སྟོན་པའི་སྒྲ་རྣམས་ཀྱི་དོན་གོ་
བརྡ་སྤྲོད་པའི་རིགས་པའི་གཞུང་ལུགས་ལ་ཟེར་བ་ཡིན་ཞིང་། སྒྲ་རིག་པ་ལ་
མཁས་པའི་མཐར་ཕྱིན་པ་ཞིག་གིས་བརྗོད་བྱའི་དོན་མི་སྟོན་པའི་སྒྲའི་འབྱུང་
ཁུངས་ལ་བརྟགས་ནས་བརྗོད་དོན་གོ་བ། དཔེར་ན། ཆུའི་ཐིག་པ་ལྷུང་བའི་
སྒྲ་དང་། ཤིང་གི་ལོ་མ་རླུང་གིས་གཡོས་པའི་སྒྲ་ལ་བརྟགས་ནས་བརྗོད་དོན་གོ་
བ་སོགས་ནི་འབྱུང་པོ་ཐམས་ཅད་པའི་སྐད་ཤེས་པ་ཞེས་སྒྲ་རིག་པ་ལ་མཁས་
པའི་མཐར་ཕྱིན་པའི་ཚད་དུ་འཇོག་པའི་གཏམ་ རྒྱུད་མང་པོ་ཡོད་པ་ལྟ་བུ་”
(ཤོག་༧༣༠)ཞེས་གསུངས། དེ་བཞིན་བཙུན་པ་ཚུལ་ཁྲིམས་རིན་ཆེན་གྱིས་
བརྩམས་པའི་《བོད་ཀྱི་རིག་གནས་ཆེ་བ་ལྔའི་རྣམ་གཞག》ལས་“རྣམ་པ་ཐམས་
ཅད་མཁྱེན་པའི་གོ་འཕང་དོན་དུ་གཉེར་བའི་བྱང་ཆུབ་སེམས་དཔའ་རྣམས་
གནས་སྐབས་སུ་བདག་ཉིད་ལེགས་པར་སྦྱར་བའི་སྐད་ལ་འབྱོངས་ནས་ཆོས་
ཐམས་ཅད་ཀྱི་ངེས་པའི་ཚིག་ལ་མཁས་ཤིང་གཞན་གྱིས་བཀུར་བ་དང༌། མཁས་
པར་རློམ་པ་གཞན་དག་ཚར་གཅད་པ་ལ་དབང་བ་དང༌། སྒྲ་གཅིག་གཅིག་ལ་
ཡང་ངེས་པའི་ཚིག་མང་པོ་དགྲོལ་ཏེ་བཤད་པ་ལ་གཞན་གྱི་དྲིང་ལ་མི་འཇོག་
པའི་མཁས་པར་གྱུར་ནས་སངས་རྒྱས་ཀྱི་ཆོས་ལ་བྱ་བ་བྱས་པའི་དམ་པ་ཞེས་བྱ་
བའི་གྲངས་སུ་འགྲོ་བ་དང་། མཐར་ཐུག་ཆོས་སོ་སོ་ཡང་དག་པའི་རིག་པ་དང༌།
དོན་སོ་སོ་ཡང་དག་པའི་རིག་པ་དང༌། ངེས་ཚིག་སོ་སོ་ཡང་དག་པའི་རིག་པ་
དང༌། སྤོབས་པ་སོ་སོ་ཡང་དག་པའི་རིག་པ་སྟེ་རིག་པ་བཞི་པོ་དེ་ལ་སོགས་པ་
ཡོན་ཏན་ ཐམས་ ཅད་ལ་ དབང་ བརྙེས་པ་ རྫོགས་ པའི་ སངས་ རྒྱས་ སྒྲ་སྒྲོགས་
དབང་པོའི་རྒྱུར་འགྱུར་བ་དང་དེ་ཉིད་མངོན་དུ་བྱས་ནས་ཀྱང་གདུལ་བྱར་གྱུར་
པའི་འགྲོ་བ་སྣ་ཚོགས་པར་རང་རང་གི་སྐད་དང་རྗེས་སུ་མཐུན་པའི་ཆོས་སྟོན་
པ་ལ་དབང་དམ་པའི་ཕ་རོལ་དུ་སོན་པའི་དགོས་པ་དམ་པས་ཡིད་ཡོངས་སུ་
དྲངས་ཏེ་ རིག་ པའི་ ཚུལ་ འདི་ ལ་ འཇུག་ པར་ རིགས་ སོ”(ཤོག་ ༣༠）ཞེས་
གསུངས། །
100



གོང་དུ་ལུང་དྲངས་པ་དེའི་ཐོག་ནས་གང་ཞིག་ལ་སྒྲ་རིག་པ་ཟེར་བ་དང༌།
སྒྲ་རིག་པར་འཇུག་པའི་དགོས་པ་གསལ་བར་བསྟན་ཞིང༌། དེ་ཡང་སྒྲ་རིག་པ་
ཞེས་པ་ནི་གཙོ་བོ་བརྗོད་བྱའི་དོན་རྣམས་མི་འཁྲུལ་བར་སྟོན་པའི་སྒྲ་རྣམས་ཀྱི་
དོན་གོ་བརྡ་སྤྲོད་པའི་རིགས་པའི་གཞུང་ལུགས་ལ་ཟེར་བ་དང་། སྒྲ་རིག་པར་
སྦྱངས་པ་དཔྱིས་ཕྱིན་པ་མཛད་པའི་མཁས་པའི་གཙུག་རྒྱན་རྣམས་ཀྱིས་བརྗོད་
བྱའི་དོན་མི་སྟོན་པའི་ཆུ་སྒྲ་དང༌། མེ་སྒྲ། རླུང་སྒྲ། བྱ་བྱིའུ་ཡི་སྐད་སྒྲ་ལ་
སོགས་པར་བརྟགས་ནས་བརྗོད་དོན་གོ་ཐུབ་པའི་ཤོད་སྲོལ་མང་པོ་ཡོད་པའང་
གསལ་བར་བསྟན། དེ་བཞིན་སྒྲ་རིག་པར་འཇུག་པའི་དགོས་པ་ནི་རིག་པ་བཞི་
སྟེ། མཐར་ཐུག་ཆོས་སོ་སོ་ཡང་དག་པའི་རིག་པ་དང་། དོན་སོ་སོ་ཡང་དག་
པའི་རིག་པ། ངེས་པའི་ཚིག་སོ་སོ་ཡང་དག་པའི་རིག་པ། སྤོབས་པ་སོ་སོ་ཡང་
དག་པའི་རིག་པ་དེ་དག་ཡིན་པ་གསལ་བར་གསུངས། དེ་ནི་སྒྲའི་གཞུང་ལུགས་
ལ་མཁས་པར་རློམ་པའི་མུ་སྟེགས་པ་རྣམས་རིག་པས་ཚར་གཅོད་དགོས་པ་དང༌།
སྒྲའི་ཚིག་སྦྱོར་ཡོངས་སུ་དག་པར་བྱ་བ། ཡོངས་སུ་མ་དག་པའི་ཚིག་གི་དོན་
ཡང་དག་པའི་སྒོ་ནས་གསལ་བར་སྟོན་ནུས་པ། ལྟ་བ་ངན་པ་ལས་ཡོངས་སུ་
ལྡོག་ཅིང་སེམས་ཅན་འདུལ་བའི་ཐབས་ལ་མཁས་པར་འགྱུར་ཕྱིར་སྒྲ་རིག་པའི་
བསྟན་བཅོས་ལ་བྱང་ཆུབ་པ་དགོས་པ་དེ་ཡིན། །
དེ་བཞིན་སྒྲ་རིག་པའི་བརྗོད་བྱའི་དོན་གཙོ་བོ་ནི་《བོད་ཀྱི་རིག་གནས་
ལྔའི་རྣམ་གཞག》ལས་“དགོས་པ་དེ་དང་ལྡན་པའི་བརྡ་སྤྲོད་རིག་པའི་གཞུང་
གིས་བརྗོད་པར་བྱ་བ་ཅི་ཞིག་ཡིན་སྙམ་ན། དཔལ་ལྡན་བློ་གྲོས་བརྟན་པས།
རང་བཞིན་རྐྱེན་དང༌ རྣམ་ འགྱུར་གསུམ། ། བརྡ་ སྤྱོད་ གཞུང་ གི་ བརྗོད་ བྱ་
ཡིན། ། ཞེས་པ་སྟེ། གཞུང་གི་བརྗོད་བྱ་མ་ལུས་པ་མདོར་བསྡུས་ན། རང་
བཞིན་དང་རྐྱེན་དང་རྣམ་འགྱུར་ཏེ་གསུམ་དུ་འདུ་ཞིང་ ས( ཤོག་ ༣༦） ཞེས་
གསུངས། དེ་ཡང་སྒྲ་རིག་པའི་བརྗོད་བྱ་གཙོ་བོ་རྒྱ་གར་སྐད་ཀྱི་དབང་དུ་བྱས་
ན། རང་བཞིན་དང༌། རྐྱེན། རྣམ་འགྱུར་གསུམ་གྱི་སྒོ་ནས་ བཤད་དགོས་
101



པས། དང་པོ་རང་བཞིན་ལ་ནང་གསེས་དབྱེ་ན། བྱིངས་དང་མིང་གཉིས་ཏེ།
བྱིངས་དང་མིང་ངམ་རྟགས་གང་ཞིག་ཡིན་རུང་རང་བཞིན་དུ་བྱ་དགོས་ཟེར།
བྱིངས་ལའང་ནང་གསེས་དབྱེ་ན། མདོའི་བྱིངས་དང་། རྐྱེན་གྱིས་བཅོས་པའི་
བྱིངས་དང༌། གླེགས་ བམ་ ལས་ བྱུང་ བའི་ བྱིངས་ དང་ གསུམ་ དུ་ འགྱུར་ རོ།
གཉིས་པ་རྐྱེན་ནི་རང་བཞིན་གཉིས་མིང་ཚིག་བྱིངས་གང་རུང་དུ་བསྒྲུབ་པར་
བྱེད་པའི་རྐྱེན་ཞིག་ཟེར། དེའི་དབྱེ་བ་ནི་བྱིངས་མིང་དུ་བསྒྲུབ་པར་བྱེད་པ་
བྱེད་ལྡན་གྱི་རྐྱེན་དང༌། མིང་ལས་མིང་གཞན་བསྒྲུབ་པར་བྱེད་པ་དེ་ཕན་གྱི་
རྐྱེན་ནོ། དེ་བཞིན་བྱིངས་རྟགས་སུ་བསྒྲུབ་པར་བྱེད་པའི་རྐྱེན་དང༌། བྱིངས་
ཚིག་ཏུ་སྒྲུབ་པ། བྱིངས་བྱིངས་སུ་སྒྲུབ་པ། རྟགས་རྟགས་སུ་སྒྲུབ་པ། མིང་
མིང་དུ་སྒྲུབ་པ། རྟགས་བྱིངས་སུ་སྒྲུབ་པ། རྟགས་ཚིག་ཏུ་སྒྲུབ་པ་བཅས་རྐྱེན་
བདུན་དུའང་གསུངས། གསུམ་པ་རྣམ་འགྱུར་ནི། དཔང་ལོ་བློ་གྲོས་བརྟན་
པས། རང་བཞིན་རྐྱེན་དང་འབྲེལ་བ་དང་། ། ཡི་གེ་ཙམ་དང་འབྲེལ་བ་ཡི། །
བསྒྱུར་དང་དབྱེ་བ་རྣམ་འགྱུར་ཏེ། ། ཞེས་གསུངས་པ་དང་། དེ་ནི་མིང་དང་
ཀུན་བཤད་དང་ཀྲྀཏ་བཅས་རྣམས་ཀྱི་བསྒྱུར་བ་དང་དབྱེ་བ་ནི། རང་བཞིན་
དང་རྐྱེན་གཉིས་འབྲེལ་བ་ལ་བརྟེན་ནས་བྱུང་བའི་རྣམ་འགྱུར་ཡིན། མཚམས་
སྦྱོར་ལེའུ་ལྔའི་བསྒྱུར་བ་དང༌། དབྱེ་བ་ནི་ཡི་གེ་ཙམ་དང་འབྲེལ་ བའི་རྣམ་
འགྱུར་ཡིན་ཞེས་གསུངས། ཡང་ན་མཚམས་སྦྱོར་དང༌། མིང་། ཀུན་བཤད། །
ཀྲྀཏ་བཅས་བཞི་ཡིས་མདོའི་རྩ་བ་སྟོན་པ་དང༌། བྱིངས་དང༌། ཉེར་བསྒྱུར། །
ཨུཎ་ལ་སོགས་པ་ཡན་ལག་སྟེ། དེ་དག་གིས་འཆད་པ་ཀ་ལཾ་པ་ལྟ་བུའོ། ཡི་གེའི་
ཚོགས་དང༌། མིང་གི་ཚོགས། ཚིག་གི་ཚོགས་ཏེ་གསུམ་དུ་སྟོན་པ་སྨྲ་སྒོ་མཚོན་
ཆ་ལྟ་བུའོ་ཞེས་གསལ་བར་བསྟན། ཡང་མཁས་དབང་དུང་དཀར་བློ་བཟང་
འཕྲིན་ལས་ཀྱིས་“བོད་སྐད་ཀྱི་དབང་དུ་བྱས་པའི་སྒྲ་རིག་པའི་གཞུང་གི་བརྗོད་
བྱ་གཙོ་བོ་ནི་ཚོགས་གསུམ་སྟེ། མིང་གི་ཚོགས། ཚིག་གི་ཚོགས། དེ་གཉིས་
འགྲུབ་བྱེད་ཀྱི་ཡི་གེའི་ཚོགས་བཅས་ཡིན་ཞིང་། སུམ་རྟགས་གཉིས་དང་དག་
102



ཡིག་བཅས་ཀྱིས་ཚོགས་གསུམ་པོ་དེ་རྒྱས་པར་བཤད་པ་ཡིན་པས་བོད་སྐད་ལ་སྒྲ་
རིག་པའི་གཞུང་མེད་ཟེར་བ་ནི་སྒྲ་རིག་པ་ཟེར་བ་གང་ལ་གོ་དགོས་པ་མི་ཤེས་
པའི་རྟགས་ཡིན་ནོ། །”ཞེས་གསུངས། །
གཉིས་པ། རྒྱ་གར་འཕགས་པའི་ཡུལ་གྱི་སྒྲ་རིག་
པའི་གཞུང་ཆེན་པོ་བཅུ་དང་དེ་བོད་དུ་
ཇི་ལྟར་དར་བའི་སྐོར། །
འཕགས་ཡུལ་གྱི་སྒྲ་མདོ་ཆེན་པོ་བརྒྱད་ནི།《ཀློང་རྡོལ་ངག་དབང་བློ་
བཟང་གི་གསུང་འབུམ》ལས་“ རིག་གནས་གསུམ་པ་སྒྲ་རིག་པ་ནི། སྒྲ་མདོ་
ཆེན་པོ་ བརྒྱད་ཡོད་དེ། སངས་ རྒྱས་ཀྱི་རྔ་བོ་ཆེ་ ཡི་ སྒྲ་མདོ་དང༌། འཇམ་
དབྱངས་འཇིག་རྟེན་དབང་ཕྱུག་དུས་ཀྱི་འཁོར་ལོའི་དབྱངས་གསལ་ལ་བརྟེན་
པ་བཅས་པའི་སྒྲ་མདོ་དང༌། བརྒྱ་བྱིན་གྱིས་མཛད་པའི་ཨིནྡྲ་བྱཱ་ཀ་ར་ཎ། བྲམ་
ཟེ་པཱ་ཎི་ནིས་མཛད་པའི་པཱ་ཎི་ནི་བྱཱ་ཀ་ར་ཎ། གཞོན་ནུ་གདོང་དྲུག་གིས་རྒྱལ་པོ་
དབང་ཕྱུག་གོ་ལ་གསུངས་པ་རྟོགས་སླ་བ་རྒྱལ་པོ་ལུགས་ཀྱི་བསྟན་བཅོས་སྒྲ་མདོ་
ཀ་ལཱ་པ། དེ་ཡི་འགྲེལ་པ་ཇོ་བོ་གྲགས་འབྱོར་གྱིས་མཛད་པའི་སློབ་ཕན། སློབ་
དཔོན་ཙནྡྲ་གོ་མིས་མཛད་པ་རྟོགས་དཀའ་བ་པཎྜི་ཏའི་ལུགས་ཀྱི་བསྟན་བཅོས་
ཙནྡབྱཱ་ཀ་ར་ཎ། རྒྱལ་བ་ལྔ་པ་ཆེན་པོའི་སྐབས་སུ་འདར་པ་སྨོན་གྲོང་པ་ངག་
དབང་ཕུན་ཚོགས་ཀྱིས་ཨཱ་ཙརྱ་གོ་ཀུ་མ་ན་ཐ་སོགས་ལ་བརྟེན་ནས་བསྒྱུར་བ་སྒྲ་
མདོ་དབྱངས་ཅན་མ་དང་། དེ་ཡི་འགྲེལ་པ་འདར་པ་རང་གིས་མཛད་པ། ཇོ་
ནང་ཏཱ་ར་ནཱ་ཐས་མཛད་པ་རྣམས་སོ”(ཤོག་༦༦༠)ཞེས་གསུངས། འཕགས་
ཡུལ་གྱི་སྒྲ་མདོ་ཆེན་པོ་བརྒྱུད་གང་ཡིན་སྐོར་མཁས་པ་སོ་སོའི་བཞེད་པ་མི་འདྲ་
བ་བྱུང་ཞིང༌། ཀློང་རྡོལ་བླ་མ་རིན་པོ་ཆེས་འཕགས་ཡུལ་ གྱི་སྒྲ་མདོ་བརྒྱུད་
103



གསུངས་ཀྱང་དོན་དུ་སྒྲ་མདོ་བདུན་གྱི་མཚན་ཙམ་ལས་མི་འབོད་ཅིང་། འོན་ ་
ཀྱང་མཁས་པ་ལ་ལས་རྒྱ་གར་གྱི་སྒྲ་རིག་པའི་བསྟན་བཅོས་བརྒྱད་ནི། ཨིནྡྲ་བྱཱ་
ཀ་ར་ཎ་དང་། པི་ཤ་ལི་བྱཱ་ཀ་ར་ཎ། ཤ་ཀོཊ་ཡ་ན་བྱཱ་ཀ་ར་ཎ། པཱ་ཎི་ནི་བྱཱ་ཀ་
ར་ཎ། སུ་མནྟ་བྷ་དྲ་བྱཱ་ཀ་ར་ཎ། པ་ཏཉྫ་ལི་བྱཱ་ཀ་ར་ཎ། མ་ནུ་ཛནྡྲ་བྱཱ་ཀ་
ར་ཎ། ཙནྡཱ་པ་བྱཱ་ཀ་ར་ཎ་བཅས་བརྒྱད་དང་། ཀ་ལཱ་པ་བྱཱ་ཀ་ར་ཎ། དབྱངས་
ཅན་མ་བྱཱ་ ཀ་ར་ཎ་གཉིས་བསྣན་ པས་ སྒྲ་རིག་པའི་ བསྟན་ བཅོས་ བཅུ་ཞེས་
གསུངས། གོང་དུ་བཀོད་པ་དེའི་ཐོག་ནས་སྒྲ་རིག་པའི་གཞུང་ལུགས་ནི་རྒྱ་གར་
འཕགས་པའི་ཡུལ་དུ་བདག་ཅག་གི་སྟོན་པ་བཅོམ་ལྡན་འདས་མ་བྱོན་གོང་ཆེས་
དར་སྔ་བ་ཞིག་ཡིན་པ་དང་། སྒྲ་རིག་པའི་གཞུང་ལུགས་ཀྱི་མཁས་པའི་དབང་
པོའི་བཞེད་སྲོལ་ཡང་མི་མཐུན་པ་མང་པོ་གནས་ཡོད་པ་གསལ་པོར་མཐོང་
ཐུབ། །
སྒྲ་མདོ་ཆེན་པོ་བཅུ་ཡི་ནང་གསེས་པཱ་ཎི་ནི་བྱཱ་ཀ་ར་ཎ་དང་། ཀ་ལཱ་པ་བྱཱ་
ཀ་ར་ཎ། ཙནྡཱ་པ་བྱཱ་ཀ་ར་ཎ། དབྱངས་ཅན་མ་བྱཱ་ཀ་ར་ཎ་བཅས་སྒྲ་མདོ་བཞི་
པོ་དེ་ཆ་ཚང་བོད་ཀྱི་སྐད་ཡིག་ ཏུ་བསྒྱུར་ཏེ་གངས་ཅན་ཡུལ་དུ་སྒྲ་རིག་པའི་
གཞུང་ལུགས་ཀྱི་ཆེས་རྩ་བར་གྱུར། །
གཅིག པཱ་ཎི་ནི་བྱཱཀ་ར་ཎཡི་སྐོར། །
པཱ་ཎི་ནི་བྱཱ་ཀ་ར་ཎ་ནི་བདག་ཅག་གི་སྟོན་པ་བཅོམ་ལྡན་འདས་དགོངས་
པ་མྱ་ངན་ལས་འདས་ནས་ཡུན་རིང་མ་སོང་བར་རྒྱ་གར་ནུབ་ཕྱོགས་སུ་བྲམ་ཟེ་
པཱ་ཎི་ནི་བྱ་བ་སྐུ་ཆུང་ངུའི་དུས་ནས་སྒྲ་རིག་པར་ཁྱད་དུ་འཕགས་པ་ཞིག་བྱུང་།
དེས་སྒྲ་རིག་པའི་བསྟན་བཅོས་པཱ་ཎི་ནི་བྱཱ་ཀ་ར་ཎ་ཤོ་ལོ་ཀ་སྟོང་དང་བྱེ་བྲག་
འབྱེད་པའི་མདོ་ཤོ་ལོ་ཀ་སྟོང་ཙམ་བརྩམས། དེ་ལ་ཀླུ་ཡི་རྒྱལ་པོ་ནོར་རྒྱས་ཀྱི་
བུས་《མཧཱ་བྷཱ་ཥ》ཞེས་པའི་འགྲེལ་པ་བརྩམས། དུས་དེར་ནང་པ་རྣམས་ལ་
སྒྲའི་སྦྱོར་བ་ཕྱོགས་གཅིག་ཏུ་བསྡུས་པའི་བསྟན་བཅོས་མེད་སྟབས་པཱ་ཎི་ནིའི་སྒྲ་
_104



གཞུང་མཐའ་དག་གི་རྩ་བའམ་ཕྱི་མོར་གྱུར། སྔ་རྗེས་སུ་རྒྱ་བོད་མཁས་པ་མང་
པོས་སྒྲ་གཞུང་དེར་འགྲེལ་པ་མང་དུ་མཛད། ལྷག་པར་དུ་རྒྱལ་མཆོག་ལྔ་པ་
ཆེན་པོ་ངག་དབང་བློ་བཟང་རྒྱ་མཚོ་མ་བྱོན་གོང་དུ་སྒྲ་གཞུང་དེའི་མིང་ཐོས་པ་
ཙམ་ལས་བོད་དུ་དར་མེད་ཀྱང་རྒྱལ་མཆོག་ལྔ་པ་ཆེན་པོའི་སྐུ་དུས་སུ་རྒྱ་གར་
ནུབ་ཕྱོགས་ཀྱི་པཎྜི་ཏ་ཆེན་པོ་པཱ་ལ་བྷ་དྲ་དང་། དེའི་གཅུང་པོ་པཎྜི་ཏ་གོ་ཀུ་ལ་
ན་ཐཱ་མི་ཐ་སྐུ་མཆེད་གཉིས་བོད་དུ་ཕེབས་པར་བསྙེན་བཀུར་ཞབས་ཏོག་གང་
ལེགས་མཛད། འདར་པ་ལོ་ཙཱ་བ་ངག་དབང་ཕུན་ཚོགས་ལྷུན་གྲུབ་ལ་པཎྜི་ཏ་
རྣམ་གཉིས་ཀྱི་ཞབས་ལ་གཏུགས་ཏེ་སྒྲ་རིག་པའི་གཞུང་ལུགས་པཱ་ཎི་ནི་བྱཱ་ཀ་ར་
ཎ་ཆ་ཚང་སློབ་དགོས་པའི་བཀའ་ཕབ་པ་ལྟར་འདར་པ་ལོ་ཙཱ་བས་སྒྲ་གཞུང་དེ་
ལ་སྦྱང་པ་མཐར་ཕྱིན་གནང་བ་མ་ཟད། རབ་བྱུང་བཅུ་གཅིག་པའི་ས་ཁྱི་(སྤྱི་ལོ་
1658)ལོར་སྒྲ་མདོ་པཱ་ཎི་པ་ཆ་ཚང་བོད་ཀྱི་སྐད་ཡིག་ཏུ་བསྒྱུར་གནང་མཛད་པ་
དེས་བོད་དུ་སྒྲ་རིག་པའི་གཞུང་ལུགས་གོང་དུ་འཕེལ་བར་ལོ་རྒྱུས་རང་བཞིན་
ལྡན་པའི་ནུས་པ་ཐོན། །
གཉིས། ཀ་ལཱ་པ་བྱཱཀ་ར་ཎ་ཡི་སྐོར། །
ཀ་ལཱ་པ་བྱཱ་ཀ་ར་ཎ་ནི་གཞོན་ནུ་གདོང་དྲུག་(སྨིན་དྲུག)གིས་བརྩམས།
དེ་ནི་བོད་དུ་དར་བའི་སྒྲ་མདོ་ཆེན་པོ་བཞི་ཡི་ནང་ནས་གལ་ཆེན་ཞིག་ཡིན། ཕྱི་
རོལ་པའི་པཎྜི་ཏ་ཨུ་ཀ་བྱ་རི་སོགས་རྒྱ་བོད་ལོ་པཎ་མང་པོས་འགྲེལ་པ་དུ་མ་
བརྩམས། དེ་དག་ལས་བཏུས་པ་འགྲེལ་པ་ཉུང་ངུ་ཞིག་པཎྜི་ཏ་སྒྲོལ་བའི་དབང་
ཕྱུག་གིས་མཛད་པ་མངའ་རིས་རྒྱལ་པོ་ལྷ་བླ་མ་ཞི་བ་འོད་ཀྱིས་མཐོ་ལྡིང་གཙུག་
ལག་ཁང་དུ་བོད་ཀྱི་སྐད་ཡིག་ཏུ་བསྒྱུར། དེ་ནས་འགྲོ་མགོན་འཕགས་པ་བློ་
གྲོས་རྒྱལ་མཚན་དང་དཔོན་ཆེན་ཤཱཀྱ་བཟང་པོས་བཀའ་བསྐུལ་གནང་བ་ལྟར་
ཤོང་ལོ་ཙཱ་བ་རྡོ་རྗེ་རྒྱལ་མཚན་གྱིས་ཀ་ལཱ་པའི་སྒྲ་མདོ་ཆ་ཚང་བོད་ཀྱི་སྐད་ཡིག་ཏུ་
བསྒྱུར་ཏེ་སྒྲ་རིག་པའི་འཆད་ཉན་གྱི་བསྟན་པ་རྒྱ་ཆེར་སྤེལ། །
105



གསུམ། ཙནྡཱ་པ་བྱཱཀ་ར་ཎ་ཡི་སྐོར། །
ཙནྡཱ་པ་བྱཱ་ཀ་ར་ཎ་ནི་རྒྱ་གར་ཤར་ཕྱོགས་སུ་སྐུ་འཁྲུངས་པའི་སློབ་དཔོན་
ཆེན་པོ་ཙནྡྲ་གོ་མིས་མཛད་པའི་སྒྲ་མདོ་ཞིག་ཡིན། དུས་དེར་ཙནྡྲ་གོ་མིས་རྒྱ་
གར་གྱི་སློབ་དཔོན་འགའ་ཞིག་གིས་མཛད་པའི་པཱ་ཎི་པའི་འགྲེལ་པ་འགའ་ཞིག་
ལ་སྐྱོན་ཆ་མང་ཙམ་ཡོད་པ་དེར་དམིགས་ཏེ་པཱ་ཎི་པའི་དོན་འགྲེལ་ལེགས་བསྡུས་
ཀྱིས་ཙནྡྲ་པའི་སྒྲ་མདོ་ཤོ་ལོ་ཀ་བདུན་བརྒྱ་ཉི་ཤུ་རྩ་བཞི་པ་དང་། དེའི་ཡན་ལག་
ཡི་གེའི་མདོ་སོགས་བསྟན་བཅོས་མང་དུ་བརྩམས། འདི་ཡང་ཐོག་མར་འགྲོ་
མགོན་འཕགས་པ་བློ་གྲོས་རྒྱལ་མཚན་གྱི་སྐུ་དུས་སུ་ཤོང་ལོ་ཙཱ་བ་རྡོ་རྗེ་རྒྱལ་
མཚན་གྱིས་བོད་ཀྱི་སྐད་ཡིག་ཏུ་བསྒྱུར། སྒྲ་མདོ་དེར་རྒྱ་བོད་ལོ་པཎ་མང་པོས་
ཙནྡྲ་པའི་མདོའི་འགྲེལ་པ་དང༌། ཡི་གེའི་མདོའི་འགྲེལ་པ་ལ་སོགས་འགྲེལ་པ་
མང་དུ་བརྩམས་ཏེ་གངས་ཅན་ཡུལ་དུ་སྒྲ་རིག་པའི་གཞུང་ལུགས་ཀྱི་བསྟན་པ་རྒྱ་
ཆེར་སྤེལ། ། །
བཞི། དབྱངས་ཅན་མ་བྱཱ་ཀ་ར་ཎ་ཡི་སྐོར། །
དབྱངས་ཅན་མ་བྱཱ་ཀ་ར་ཎ་ནི་རྒྱ་གར་ལྷོ་ཕྱོགས་མ་ཧཱ་ཐཎ་སྟེ་ཡུལ་གྲུ་ཆེན་
པོ་ཞེས་བྱ་བར་ཕྱི་ནང་གི་རིག་པའི་གནས་ལ་དཔྱིས་ཕྱིན་པའི་དགེ་བསྙེན་སློབ་
དཔོན་ཨ་ནུ་ ཤུ་ཏི་ཞེས་བྱ་བར་ལྷ་མོ་དབྱངས་ ཅན་མ་ ཞལ་ གཟིགས་ བྱུང༌ སྟེ་
བརྩམས་པས་དབྱངས་ཅན་སྒྲ་མདོ་ཞེས་འབོད། སྒྲ་མདོ་འདི་ལ་འཕགས་ཡུལ་
གྱི་ལོ་པཎ་མང་པོས་《འགྲེལ་པ་བི་མ་ལ་དྭ་ས》དང་《ཀ་ལ་རྟེན་ནུ》སོགས་འགྲེལ་
པ་མང་དུ་བརྩམས། དེ་དག་གི་ནང་ནས་འགྲེལ་པ་གྲགས་ཆེ་བ་དྲུག་བྱུང༌། སྒྲ་
མདོ་འདི་ཉིད་ནི་ཐོག་མར་ལྷ་མཐོང་ལོ་ཙཱ་བ་བཤེས་གཉེན་རྣམ་རྒྱལ་གྱིས་གཞུང་
དེའི་ཕྱེད་ཙམ་བོད་ཀྱི་སྐད་ཡིག་ཏུ་བསྒྱུར། ཇོ་ནང་ཏཱ་ར་ན་ཐས་གཞུང་འདིའི་
རྩ་བ་བོད་ཀྱི་སྐད་ཡིག་ཏུ་བསྒྱུར་བ་མ་ཟད། 《མཆོག་ཏུ་གསལ་བ》ཞེས་པའི་
འགྲེལ་པ་ཁ་གསལ་གོ་བདེ་ཞིག་ཀྱང་མཛད། དེ་རྗེས་རྒྱལ་མཆོག་ལྔ་པ་ངག་
106



དབང་བློ་བཟང་རྒྱ་མཚོ་མཆོག་གིས་བཀའ་བསྐུལ་གནང་བ་བཞིན་རབ་བྱུང་
བཅུ་གཅིག་པའི་ཤིང་སྦྲུལ་(སྤྱི་ལོ1665)ལོར་ལོ་ཆེན་འདར་པ་ངག་དབང་ཕུན་
ཚོགས་ལྷུན་གྲུབ་ཀྱིས་《དབྱངས་ཅན་སྒྲ་མདོའི་འགྲེལ་པ་རབ་ཏུ་བྱ་བ་གསལ་
ལྡན》ཞེས་པ་སློབ་དཔོན་ཨ་ནུ་ཤུ་ཏིས་མཛད་པ་འདི་བོད་ཀྱི་སྐད་ཡིག་ཏུ་བསྒྱུར།
གཞན་ཡང་བོད་ཀྱི་སྒྲ་མདོ་མཁས་ཅན་གྱིས་མཛད་པའི་《དབྱངས་ཅན་སྒྲ་ཊཱིཀྐ་
མཆན》སོགས་འགྲེལ་པ་མང་པོ་ཡོད་པ་བཅས་སོ། །
གསུམ་པ། གངས་ཅན་བོད་ཀྱི་ཡུལ་དུ་སྒྲ་རིག་
་ པའི་བསྟན་པ་ཇི་ལྟར་དར་བའི་སྐོར། ། །
གངས་ཅན་བོད་ཀྱི་ཡུལ་དུ་སྒྲ་རིག་པའི་བསྟན་པ་ཐོག་མར་དར་བ་ནི་ཐོན་
མི་སམ་བྷོ་ཊའི་བཀའ་དྲིན་ཡིན་ཞིང་། དེས་བོད་ཀྱི་ཡི་གེ་གཅིག་གྱུར་དང་
འཐུས་སྒོ་ཚང་ དུ་ བཏང་ རྗེས་ འཕགས་ ཡུལ་ ནས་ སློབ་ དཔོན་ཀུ་ ས་ ར་ དང༌།
བྲམ་ཟེ་ཤང་དཀར། ཁ་ཆེ་ཏ་ནུ། བལ་པོ་ཤྲཱི་ལ་སོགས་ལོ་པཎ་མང་པོ་བོད་དུ་
གདན་དྲངས། ཐོན་མི་སམ་བྷོ་ཊ་དང་། རྡརྨ་ཀོ་ཥ། ཞང་ཡེ་ཤེས་སྡེ། ལྷ་
ལུང་དཔལ་གྱི་རྡོ་རྗེ་སོགས་ཀྱིས་《འདུས་པ་རིན་པོ་ཆེ་ཏོག་གི་གཟུངས》དང༌།
《ཟླ་བ་སྒྲོན་མེ》《ཤེར་ཕྱིན་སྟོང་ཕྲག་བརྒྱ་པ》དེ་བཞིན་《ཐུགས་རྗེ་ཆེན་པོའི་
མདོ་རྒྱུད་ཉི་ཤུ་རྩ་གཅིག》སོགས་རྒྱ་གར་གྱི་དཔེ་དེབ་མང་པོ་བོད་ཀྱི་སྐད་ཡིག་ཏུ་
བསྒྱུར། ཐོན་མི་སམ་བྷོ་ཊས་བོད་ལ་ཉེ་བར་མཁོ་བའི་བརྡ་སྤྲོད་པའི་བསྟན་
བཅོས་ཆེན་པོ་བརྒྱད་མཛད་ཀྱང་དང་པོ་སུམ་ཅུ་པ་དང་དྲུག་པ་རྟགས་ཀྱི་འཇུག་
པ་གཉིས་མ་གཏོགས་དེ་མིན་བསྟན་བཅོས་ཆེན་པོ་དྲུག་ནི་རྒྱལ་པོ་གླང་དར་མས་
སངས་རྒྱས་ཀྱི་བསྟན་པ་སྣུབ་པའི་སྐབས་སུ་དམིགས་མེད་དུ་བཏང་ཞེས་ཡོངས་
སུ་གྲགས། སུམ་ཅུ་པ་དང་རྟགས་ཀྱི་འཇུག་པའི་བརྡ་སྤྲོད་བསྟན་བཅོས་ནི་ད་
107



བར་བོད་ཁ་བ་ཅན་གྱི་ཡུལ་དུ་བརྡ་སྤྲོད་གཞུང་གི་ཆེས་རྩ་བར་གྱུར། དེ་གཉིས་
ཀྱི་དགོངས་འགྲེལ་ལས་ཞ་ལུ་ལོ་ཆེན་ཆོས་སྐྱོང་བཟང་པོས་མཛད་པའི་《སུམ་
རྟགས་ཀྱི་འགྲེལ་པ》དང་། དཔང་ལོ་བློ་གྲོས་བརྟན་པས་མཛད་པའི་《ཚོགས་
གསུམ་གསལ་བ》སྣར་ཐར་ལོ་ཙཱ་བས་མཛད་པའི་《མཆན་ཊཱིཀ》ལོ་ཆེན་ནམ་
བཟང་གིས་མཛད་པའི་《བསྟན་པའི་སྒྲོན་མེ》སི་ཏུ་པཎ་ཆེན་གྱིས་མཛད་པའི་
《མུ་ཏིག་ཕྲེང་མཛེས》བྲ་ཏི་རིན་ཆེན་དོན་གྲུབ་ཀྱིས་མཛད་པའི་《ཀུན་བཟང་
དགོངས་རྒྱན》སོགས་དང༌། དེ་བཞིན་ཞ་ལུ་ལོ་ཆེན་གྱི་《དག་ཡིག་ཟ་མ་ཏོག》
དཔལ་ཁང་ལོ་ཙཱ་བའི་《དག་ཡིག་ངག་སྒྲོན》ལ་སོགས་པ་སྔོན་བྱོན་མཁས་དབང་
རིམ་བྱོན་གྱིས་མཛད་པའི་བོད་ཀྱི་ཐུན་མོང་མ་ཡིན་པའི་སྒྲ་རིག་པའི་བརྡ་སྤྲོད་
ཀྱི་གཞུང་སུམ་ཅུ་པ་དང་རྟགས་ཀྱི་འཇུག་པའི་འགྲེལ་པ་ནམ་མཁའི་སྐར་ཚོགས་
དང་མཚུངས། འཕགས་ ཡུལ་ གྱི་ སྒྲ་ རིག་ པའི་ བསྟན་ བཅོས་ ལ་ འཇུག་ པར་
གཞུང་དེ་རྣམས་ཆ་ལག་ལྡན་པ་སློབ་དགོས་པ་མ་ཟད། སྔོན་བྱོན་མཁས་དབང་
རྣམས་ཀྱིས་མཛད་པའི་རིག་གནས་བསྟན་བཅོས་གཞན་གྱི་དགོངས་དོན་ཁོང་
དུ་ཆུད་པ་བྱེད་པར་བརྡ་སྤྲོད་གཞུང་ལུགས་དེ་རྣམས་སྦྱང་པ་དཔྱིས་ཕྱིན་པ་བྱེད་
དགོས་པ་ནི་སྨོས་མི་དགོས། །
ཕྱོགས་མཚུངས་སངས་རྒྱས་བསྟན་པ་སྔ་དར་དང་ཕྱི་དར་གྱི་དུས་ སུ་
འཕགས་ཡུལ་གྱི་སྒྲ་མདོ་ཆེན་པོ་བཅུ་ལ་རྒྱ་གར་དང་བོད་ཀྱི་མཁས་པ་རིམ་བྱོན་
གྱིས་འགྲེལ་པ་མང་དུ་མཛད། ལྷག་པར་དུ་བོད་ཁ་བ་ཅན་གྱི་མཁས་མཆོག་
མང་པོས་སྒྲ་མདོ་བཞི་བོད་ཀྱི་སྐད་ཡིག་ཏུ་བསྒྱུར་པ་མ་ཟད། དཔང་ལོ་ཙཱ་བ་བློ་
གྲོས་བརྟན་པས་ཀ་ལཱ་པའི་《འགྲེལ་པ་དུར་སིང》གི་ལེའུ་བཅུ་གཉིས་ཙམ་དང༌།
《སི་སོགས་ཀྱི་མཐའ་དཔྱད་པ》འཇམ་དཔལ་གྲགས་པས་མཛད་པ་བསྒྱུར། བུ་
སྟོན་རིན་པོ་ཆེས་《ཀ་ལཱ་པའི་འགྲེལ་པ་དུར་ཟིང》ཆ་ཚང་བོད་ཀྱི་སྐད་ཡིག་ཏུ་
བསྒྱུར། དཔང་ལོའི་སློབ་མ་མ་ཏི་རྣམ་གཉིས་དང་། ལོ་ཆེན་བྱང་ཆུབ་རྩེ་མོ་
མཆོག་གིས་《ཀ་ལཱ་པའི་འགྲེལ་པ་སློབ་ལ་ཕན་པ》བསྒྱུར་གནང་མཛད། གཞན་
108



ཡང་《ཀ་ལཱ་པ》ཡི་གཞུང་འདི་ལ་བོད་ཀྱི་མཁས་པས་མཛད་པའི་འགྲེལ་པ་མང་
དུ་ཡོད་པ་གཤམ་གསལ། 《དུང་དཀར་ཚིག་མཛོད་ཆེན་མོའི》ནང་“ལོ་ཙཱ་བ་
ནམ་མཁའ་བཟང་པོས་མཛད་པའི་《ཀ་ལཱ་པའི་ཊཱིཀྐ་ལེགས་སྦྱར་འབྱུང་གནས》
དང་། སྙེ་ཐང་བློ་བརྟན་བཞི་པས་མཛད་པའི་《ཀ་ལཱ་པའི་འགྲེལ་ཊཱིཀྐ་ཆེན་མོ》
ཞ་ལུ་ལོ་ཆེན་ཆོས་སྐྱོང་བཟང་པོས་མཛད་པའི་《ཀ་ལཱ་པའི་བཤད་སྦྱར་གཞུང་
དོན་གསལ་བ》དང༌། 《སྐད་དོད་ཉེར་མཁོ》ཞ་ལུ་ལོ་ཙཱ་བ་དཔལ་ལྡན་དབང་
པོའི་སྡེས་མཛད་པའི་《ཀ་ལཱ་པའི་མཚམས་སྦྱོར་གྱི་ཊིཀྐ་འཆད་ཉན་རྣམ་གསལ》
བྱང་བདག་རྣམ་རྒྱལ་གྲགས་བཟང་གིས་མཛད་པའི་《ཀ་ལཱ་པའི་མདོ་རྒྱན》ཆུ་
མིག་ལོ་ཙཱ་བས་མཛད་པའི་《ཀ་ལཱ་པའི་ཊིཀྐ》དབུས་པ་བློ་གསལ་བྱང་ཆུབ་ཡེ་
ཤེས་ཀྱིས་མཛད་པའི་《ཀ་ལཱ་པའི་སྤྱི་དོན》སྟག་ཚང་ལོ་ཙཱ་བ་ཤེས་རབ་རིན་ཆེན་
གྱིས་མཛད་པའི་《ཀ་ལཱ་པའི་སྤྱི་དོན》བོ་དོང་ཕྱོགས་ལས་རྣམ་རྒྱལ་གྱིས་མཛད་
པའི་《ཀ་ལཱ་པའི་ཊཱིཀྐ》ཀརྨ་མི་བསྐྱོད་རྡོ་རྗེས་མཛད་པའི་《ཀ་ལཱ་པའི་ཊིཀྐ》
སོགས་མང་དུ་ཡོད་”(ཤོག་༧༣༡)ཅེས་འཁོད། 《སྒྲ་མདོ་ཙནྡྲ་པ》ནི་རྒྱ་གར་
གྱི་སློབ་དཔོན་ཙནྡྲ་གོ་མིས་བརྩམས་པ་དང༌། ཤོང་ལོ་རྡོ་རྗེ་རྒྱལ་མཚན་གྱིས་
བོད་སྐད་དུ་བསྒྱུར། སྒྲ་མདོ་དེ་ལ་རྒྱ་གར་དང་བོད་ཀྱི་ལོ་པཎ་རིམ་བྱོན་གྱིས་
འགྲེལ་པ་མང་དུ་མཛད་པ་སྟེ། སློབ་དཔོན་ཙནྡྲ་གོ་མིའི་ཞང་པོ་ཆོས་འབངས་
ཀྱིས་མཛད་པའི་《ཙནྡྲ་པའི་མདོའི་འགྲེལ་པ》དང་། པཎྜི་ཏ་རཏྣ་མ་ཏི་རིན་
ཆེན་བློ་གྲོས་ཀྱིས་མཛད་པའི་《ཙནྡྲ་པའི་མདོའི་འགྲེལ་པ》དེའི་ཡང་འགྲེལ་
པཎྜི་ཏ་ པུརྣ་ བཛྲ་ ཡིས་ མཛད་ པའི་ ཤོ་ལོ་ ཀ་ སྟོང་ ཕྲག་ སུམ་ ཅུ་ སོ་ དྲུག་ དང༌
《བྱིངས་མདོའི་འགྲེལ་པ་བྱིངས་ཀྱི་དཔུང་གཉེན》སློབ་དཔོན་ཆོས་སྐྱོང་གིས་
མཛད་པའི་《ཡི་གེའི་མདོའི་འགྲེལ་པ》པཎྜི་ཏ་སྨྲི་ཏིས་མཛད་པའི་《སྨྲ་སྒོ་
མཚོན་ཆ》སོགས་འགྲེལ་པ་དང་ཡང་འགྲེལ་མང་དུ་ཡོད། གཞན་ཡང་བོད་ཀྱི་
མཁས་པས་མཛད་པའི་《ཙནྡྲ་པའི་གཞུང》གི་འགྲེལ་པ་ནི། ཞ་ལུ་ལོ་ཆེན་ཆོས་
སྐྱོང་བཟང་ པོས་ མཛད་ པའི་《ཙནྡྲ་ པའི་ འགྲེལ་ པ་ བརྡ་ སྤྱོད་ རྒྱ་ མཚོའི་གྲུ་
109



གཟིངས》དང༌། ལོ་ཆེན་ཐུགས་རྗེ་དཔལ་གྱིས་མཛད་པའི་《ཙནྡྲ་པའི་འགྲེལ་པ་
མཚན་ཉིད་གསལ་བར་བྱེད་པའི་ཡིད་བཞིན་ནོར་བུ》སོགས་འགྲེལ་པ་འགའ་
ཞིག་ཡོད།《པཱ་ཎི་པ》ཡི་སྒྲ་མདོ་དེ་ཐོག་མར་ཇོ་ནང་ཏཱ་ར་ན་ཐས་སྒྲ་གཞུང་རྩ་
བ་བོད་ཀྱི་སྐད་ཡིག་ཏུ་བསྒྱུར་པ་དང་། དེ་ནས་འདར་པ་ལོ་ཙཱ་བ་ངག་དབང་
ཕུན་ཚོགས་ལྷུན་གྲུབ་ཀྱིས་སྒྲ་མདོ་འདི་ཆ་ཚང་བོད་ཀྱི་སྐད་ཡིག་ཏུ་བསྒྱུར་གནང་
མཛད་པ་མ་ཟད། 《སྒྲ་མདོ་པཱ་ཎི་པའི་འགྲེལ་པ་ནོར་གྱི་ཤིང་རྟ》ཞེས་བྱ་བ་
བརྩམས་ཏེ་སྒྲ་གཞུང་དར་འཕེལ་བྱུང་བ་ཙམ་ལས་དེ་མིན་བོད་ཀྱི་མཁས་པས་
བརྩམས་ པའི་ སྒྲ་ གཞུང་ དེའི་ འགྲེལ་ པ་ ནི་ ཉིན་ མོའི་ སྐར་ དང༌ མཚུངས།
《དབྱངས་ཅན་སྒྲ་མདོ》ཞེས་པའི་གཞུང་འདིར་རྒྱ་གར་དུ་གྲགས་ཆེ་བའི་འགྲེལ་
པ་དྲུག་ཡོད་ཅིང་། བོད་གངས་ཅན་ཡུལ་དུ་དར་རྗེས་བྱ་བྲལ་བློ་བཟང་རིན་
ཆེན་གྱིས་མཛད་པའི་《དབྱངས་ཅན་སྒྲ་ཊཱིཀྐ་མཆན》དང༌། ངམ་རིང་མཁན་པོ་
ཚགས་སྦུར་བ་སྐལ་བཟང་འཕྲིན་ལས་ཀྱིས་བརྩམས་པའི་《དབྱངས་ཅན་སྒྲ་ཊཱིཀྐ་
མཆན》གཉིས་གྲགས་ཆེ་བར་གྱུར། །
མདོར་ན་བོད་གངས་ཅན་གྱི་ཡུལ་དུ་ཆོས་རྒྱལ་སྲོང་བཙན་སྒམ་པོའི་སྐུ་
དུས་སུ་ཐོན་མི་སམ་བྷོ་ཊའི་བཀའ་དྲིན་ལས་ཐུན་མོང་མ་ཡིན་པའི་སྒྲ་རིག་པའི་
གཞུང་ལུགས་བོད་དུ་དར། བོད་ཀྱི་རིག་གནས་ཕྱོགས་ཡོངས་ནས་གོང་དུ་
འཕེལ། མཁས་དབང་རིམ་བྱོན་གྱིས་བོད་ཀྱི་བརྡ་སྤྲོད་རིག་པའི་བསྟན་བཅོས་
མང་དུ་བརྩམས། དེ་ནས་ཆོས་རྒྱལ་ཁྲི་སྲོང་ལྡེ་བཙན་དང༌། ས་སྐྱ་པཎྜི་ཏ་ཀུན་
དགའ་རྒྱལ་མཚན། འགྲོ་མགོན་འཕགས་པ་བློ་གྲོས་རྒྱལ་མཚན། རྒྱལ་མཆོག་
ལྔ་པ་ངག་དབང་བློ་བཟང་རྒྱ་མཚོ་སོགས་ཀྱི་སྐུ་དུས་སུ་སྒྲ་རིག་པའི་བསྟན་པ་
དར་ཞིང་རྒྱས་པར་འཕེལ། ལྷག་པར་དུ་རྒྱ་གར་གྱི་སྒྲ་མདོ་ཆེན་པོ་བཞི་སྟེ།
《ཀ་ལཱ་པ》དང་། 《ཙནྡྲ་པ》《དབྱངས་ཅན་སྒྲ་མདོ》《པཱ་ཎི་པ》བཅས་ཤོང་
ལོ་ཙཱ་བ་རྡོ་རྗེ་རྒྱལ་མཚན་དང༌། འདར་པ་ལོ་ཙཱ་བ་ངག་དབང་ཕུན་ཚོགས་ལྷུན་
གྲུབ། ཇོ་ནང་ཏ་ར་ན་ཐ་སོགས་ཀྱིས་རྩ་བའི་གཞུང་ཆ་ཚང་དང་འགྲེལ་པ་
110



འགའ་ཞིག་བོད་ཀྱི་སྐད་ཡིག་ཏུ་བསྒྱུར་རྗེས་བོད་དུ་སྒྲ་རིག་པའི་བསྟན་པའི་ཉི་
མ་ཤར། བོད་ཀྱི་ལོ་པཎ་མང་པོས་སྒྲ་མདོ་བཞི་ཡི་དགོངས་ པར་སྦྱངས་པ་
དཔྱིས་ཕྱིན་པ་མཛད་པ་སྨོས་ཅི། སྒྲ་གཞུང་དེ་དག་གི་འགྲེལ་པ་ཡང་རྒྱས་པར་
བརྩམས་སོ།། །།
111



ལེའུ་བདུན་པ། འཕགས་ཡུལ་དུ་ཚད་མ་རིག་པའི་
བསྟན་པ་དར་ཚུལ་དང་། ཆོས་རྒྱལ་ཁྲི་རལ་ ་
པ་ཅན་གྱི་སྐུ་དུས་ནས་བོད་དུ་ཚད་མ་
རིག་པའི་གཞུང་ལུགས་ཇི་ལྟར་
དར་བའི་སྐོར། །
དེ་ཡང་ཐོག་མར་གང་ཞིག་ལ་ཚད་མ་རིག་པ་ཟེར་བ་དང༌། དེར་འཇུག་
པའི་དགོས་པའི་སྐོར་ནི། 《དུང་དཀར་ཚིག་མཛོད་ཆེན་མོ》ལས་“སྤྱིར་བཏང་
ལ་ཚད་མའི་དོན་ནི་སླུ་བ་མེད་པའམ་མི་བསླུ་བ་སྟེ་རང་གིས་རྟོགས་བྱའི་དོན་
དངོས་ལ་མི་འཁྲུལ་བ་དང་། དོན་དངོས་དང་མཐུན་པ་ཞིག་ལ་ཟེར་”(ཤོག་
༡༦༩༢)ཞེས་གསུངས། དེར་འཇུག་པའི་དགོས་པ་ནི། མཁས་དབང་དམུ་
དགེ་བསམ་གཏན་གྱིས་མཛད་པའི་《བཅུ་ཕྲག་རིག་པའི་ནོར་བུ》ལས་“དེ་ལྟར་
གཏན་ཚིགས་རིག་པའམ་ཚད་མ་རིག་པ་སྦྱང་པའི་དགོས་པ་ནི་གནས་སྐབས་
རིག་པའི་བརྡར་ཤ་ཆོད་ཅིང་། བློ་གྲོས་ཀྱི་འཇུག་པ་གསལ་ཞིང་མྱུར་བར་གྱུར་
ནས་གཞུང་ལུགས་གང་ལ་ཐོས་བསམ་གྱིས་འཇུག་པ་ན་དགོངས་པ་བདེ་བླག་ཏུ་
རྟོགས་པར་གྱུར་རོ”(ཤོག་ ༢༢༦)ཞེས་གསུངས། དེ་ཡང་ཚད་མ་རིག་པ་ནི་
རྟོགས་པར་བྱ་བའི་དོན་དངོས་ལ་མི་འཁྲུལ་བ་དང་། དོན་དངོས་ནང་མཐུན་
པ་ཞིག་ལ་གོ་དགོས་པ་སྟེ། འཇིག་རྟེན་བྱ་བ་ཀུན་གྱི་འཁྲུལ་པ་ཚར་གཅོད་པའི་
རིག་པ་དང་། བཅུ་ཕྲག་རིག་པའི་གནས་ཀྱི་སྒོ་བརྒྱ་ཕྱེ་བའི་ལྡེ་མིག་ལྟ་བུ་ཡིན་
112



ཞིང་། འདིར་སྔོན་དུ་འཕགས་བོད་ཡུལ་དུ་ཚད་མ་རིག་པའི་གཞུང་ལུགས་ཇི་
ལྟར་དར་བའི་སྐོར་རགས་ཙམ་གླེང་བ་གཤམ་གསལ། །
དང་པོ། རྒྱ་གར་འཕགས་པའི་ཡུལ་དུ་ཚད་མ་རིག་པའི་
གཞུང་ལུགས་ཇི་ལྟར་དར་བ་དང་། སློབ་དཔོན་
ཕྱོགས་གླང་སོགས་ཀྱི་མཛད་པའི་སྐོར། །
གཅིག འཕགས་ཡུལ་དུ་རྟོག་གེ་བའི་ཚད་མ་རིག་པ་དར་ཚུལ་
སྐོར། །
མཁས་དབང་ རིམ་བྱོན་ གྱིས་ མཛད་ པའི་ ལོ་ རྒྱུས་ ཡིག་ རིགས་ ཁག་ལ་
གཞིགས་ན། རྒྱ་གར་དུ་སངས་རྒྱས་ཆོས་ལུགས་མ་དར་གོང་རྟོག་གེའི་རིག་པ་
དར་བ་དང༌། ཐོག་མར་དྲང་སྲོང་ལྷ་བླ་མ་ཞེས་པས་ལུས་ནི་འབྱུང་བ་ཆེན་པོ་
བཞི་ལས་གྲུབ་པས་སྐྱེ་བ་སྔ་མ་མེད་ལ། མཐར་འཆི་བའི་དུས་ལའང་འབྱུང་བ་
ཆེན་པོ་བཞི་དང༌། རྣམ་ཤེས་ནི་ནམ་མཁའི་འཇའ་ལྟར་ཡལ་ཏེ་འཇིག་པར་
གྱུར་བས་ཚེ་ཕྱི་མའང་མེད་དོ་ཞེས་སྐྱེ་བ་སྔ་ཕྱི་མེད་པར་འདོད་པའི་བསྟན་
བཅོས་ཐོག་མར་བརྩམས། དེ་ནས་དྲང་སྲོང་འཇིག་རྟེན་མིག་བྱ་བ་རྟོག་གེ་ལ་
ཤིན་ཏུ་མཁས་པ་ཞིག་བྱུང་བ་དེས་ལས་རྒྱུ་འབྲས་མེད་པར་སྟོན་པའི་གཞུང་
ལུགས་མང་དུ་བརྩམས། དེ་བཞིན་མུ་སྟེགས་པའི་སྟོན་པ་དྲང་སྲོང་སེར་སྐྱ་ཞེས་
པ་སྐྱེ་སྟོབས་ཀྱི་རྩལ་དང་ལྡན་པ་ཞིག་བྱུང༌། དེས་རྟོག་གེའི་གཏན་ཚིགས་རིག་
པའི་གཞུང་ལུགས་མང་དུ་བརྩམས་ཏེ་དར་སྤེལ་བྱས། དེ་ནས་དྲང་སྲོང་སེར་སྐྱ་
དང་། དྲང་སྲོང་རྒྱས་པ་སོགས་རིམ་གྱིས་བྱོན་ཏེ་རྟོག་གེ་བའི་གཏན་ཚིགས་
རིག་པའི་བསྟན་བཅོས་མང་དུ་བརྩམས་ནས་གཞུང་ལུགས་འདིའི་ ཐོག་མའི་
སྲོལ་བཏོད། བསྟན་བཅོས་དེ་རྣམས་སངས་རྒྱས་ཆོས་ལུགས་ཀྱི་དགོངས་དོན་
113



དང་ཡོངས་སུ་འགལ་བས་བོད་ཀྱི་སྐད་ཡིག་ཏུ་མ་བསྒྱུར་བས་གངས་ཅན་བོད་ཀྱི་
ཡུལ་དུ་རྩ་བའི་ཆ་ནས་ཤུགས་རྐྱེན་གང་ཡང་མ་བྱུང་བ་བཅས་སོ། །
གཉིས། བཅོམ་ལྡན་འདས་ཀྱིས་སངས་རྒྱས་བསྟན་པའི་སྲོལ་
བཏོད་པའི་སྐོར། །
བདག་ཅག་གི་སྟོན་པ་བཅོམ་ ལྡན་འདས་ཀྱིས་འཕགས་ཡུལ་དུ་སངས་
རྒྱས་ཆོས་ལུགས་ཀྱི་བསྟན་པའི་སྲོལ་བཏོད། སངས་རྒྱས་ཤཱཀྱ་ཐུབ་པ་རང་ཉིད་
ཀྱིས་གསུངས་པའི་མདོ་སྡེ་མང་པོས་ཚད་མ་གསུམ་གྱི་རྣམ་གཞག་སྐོར་བསྟན།
དུས་དེར་ཕྱི་ནང་གི་རིག་གནས་ཕྱོགས་ཡོངས་ནས་དར་ཞིང་རྒྱས་པ་འཕེལ། ལོ་
པཎ་མང་པོ་རིམ་བཞིན་བྱོན་པའི་ནང་ནས་འཛམ་གླིང་མཁས་པའི་གཙུག་རྒྱན་
དུ་གྲགས་ པ་མགོན་པོ་ཀླུ་སྒྲུབ་དང་། ཨརྱ་དེ་ཝ། འཕགས་པ་ཐོགས་མེད།
སློབ་དཔོན་དབྱིག་གཉེན། སློབ་དཔོན་ཕྱོགས་གླང༌། དཔལ་ལྡན་ཆོས་གྲགས།
ཡོན་ཏན་འོད། ཤཱཀྱ་འོད་བཅས་ཀྱིས་སངས་རྒྱས་ཆོས་ལུགས་ཀྱི་དགོངས་དོན་
རྒྱ་ཆེར་སྤེལ། །
གསུམ། ཚད་མ་རིག་པའི་གཞུང་ལུགས་ཀྱི་སྲོལ་གཏོད་པ་སློབ་
དཔོན་ཕྱོགས་གླང་གི་སྐོར། །
སློབ་དཔོན་དབྱིག་གཉེན་ལ་སློབ་མ་ནམ་མཁའི་སྐར་ཚོགས་ལྟར་ཡོད་
པའི་ནང་ནས་འདུལ་བ་རང་ལས་མཁས་པ་ཡོན་ཏན་འོད། ཕར་ཕྱིན་རང་ལས་
མཁས་པ་འཕགས་པ་གྲོལ་སྡེ། མངོན་པ་རང་ལས་མཁས་པ་བློ་གྲོས་བརྟན་པ།
ཚད་མ་རང་ལས་མཁས་པ་ཕྱོགས་ཀྱི་གླང་པོ་ཞེས་སློབ་དཔོན་རང་ཉིད་ལས་ཁྱད་
དུ་འཕགས་པའི་སློབ་མ་བཞི་བྱུང་། དེའི་ནང་ནས་སློབ་དཔོན་ཆེན་པོ་ཕྱོགས་
གླང་གིས་འཕགས་ཡུལ་དུ་ཚད་མ་རིག་པའི་གཞུང་ལུགས་ཀྱི་སྲོལ་བཏོད། ཇོ་
114



ནང་རྗེ་བཙུན་ཀུན་དགའ་སྙིང་པོས་མཛད་པའི་《རྒྱ་གར་ཆོས་འབྱུང》ལས་
“སློབ་དཔོན་ཕྱོགས་ཀྱི་གླང་པོ་ནི། ལྷོ་ཕྱོགས་གྲོང་ཁྱེར་སིངྒ་བཀྟ་ཞེས་བྱ་བ་
ཀཉྩའི་ཡུལ་དང་ཉེ་བ་ཞིག་ཏུ་བྲམ་ཟེའི་རིགས་སུ་འཁྲུངས་ཤིང་། མུ་སྟེགས་ཀྱི་
གྲུབ་མཐའ་ཐམས་ཅད་ལ་ཤིན་ཏུ་མཁས་པར་བྱས་པ་ཞིག་གནས་མ་བུའི་སྡེ་པའི་
མཁན་པོ་དེ་ཉིད་ཀྱི་གྲུབ་མཐའ་འཛིན་པ་ནཱ་ག་དཏྟ་སྟེ་གླང་པོ་བྱིན་ཞེས་བྱ་བ་
ལས་རབ་ ཏུ་ བྱུང་ ཞིང་ ཉན་ཐོས་ཀྱི་སྡེ་སྣོད་གསལ་ལ་མཁས་ པར་བྱས་ནས།
མཁན་པོ་དེ་ཉིད་ལ་གདམས་ངག་ཞུས་པས། བརྗོད་དུ་མེད་པའི་བདག་འཚོལ་
བའི་གདམས་པ་བྱིན་ནོ”(ཤོག་༡༦༩-༡༦༥）ཞེས་གསུངས། སློབ་དཔོན་
ཆེན་པོ་ཕྱོགས་གླང་ནི་རྒྱ་གར་ལྷོ་ཕྱོགས་ཀྱི་གྲོང་ཁྱེར་སིངྒ་བཀྟ་བྱ་བའི་ཉེ་འགྲམ་
དུ་བྲམ་ཟེའི་རིགས་སུ་སྐུ་འཁྲུངས་པ་དང་། སྐུ་ཆུང་ངུའི་དུས་ནས་མུ་སྟེགས་
པའི་གྲུབ་མཐའ་ལ་སྦྱངས་པ་ཕུལ་དུ་བྱུང་བ་མཛད། ཉན་ཐོས་བྱེ་བྲག་སྨྲ་བ་
སློབ་དཔོན་ཆེན་པོ་ནཱ་ག་དཏྟ་སྟེ་གླང་པོ་བྱིན་ཞེས་བྱ་བ་ ལས་ རབ་ ཏུ་བྱུང༌།
མཚན་དུ་ཕྱོགས་ཀྱི་གླང་པོ་ཞེས་གསོལ། མཁན་པོ་འདི་ཉིད་ལས་འཁོར་བ་ལས་
གྲོལ་བའི་གདམས་ངག་ཞུས་ པས། བརྗོད་དུ་མེད་པའི་ བདག་འཚོལ་ བའི་
གདམས་ངག་གནང་། ཕྱོགས་གླང་གིས་ཇི་ལྟར་བསྒོམ་ཡང་དེ་འདྲའི་བདག་ནི་
ཇི་ཙམ་བརྟགས་ཤིང་བཙལ་ཡང་མ་རྙེད་པར་ཉིན་མོ་དཀར་ཁུང་ཐམས་ཅད་
བསལ། མཚན་མོ་ཕྱོགས་བཞི་མཚམས་བརྒྱད་དུ་སྒྲོན་མེ་སྤར་ཏེ་ལུས་གཅེར་
བུར་ཕྱི་ནང་གང་སར་བལྟས་ཏེ་བཞུགས་པའི་དུས་ན་གྲོགས་ཀྱིས་མཐོང་སྟེ་
མཁན་པོ་ གླང་པོ་བྱིན་གྱི་སྙན་དུ་ གསོལ། ཡང་《རྒྱ་གར་ཆོས་འབྱུང》ལས་
“མཁན་པོས་ཀྱང་དྲིས་པ་ན། བདག་ནི་བློ་རྟུལ་ཞིང་བློ་གྲོས་དམན་པས་མཁན་
པོས་བསྟན་པ་དེ་ནི་གང་ཡིན་བདག་གིས་མི་མཐོང་སྟེ། དེའི་ཕྱིར་སྒྲིབ་བྱེད་
ཀྱིས་བསྒྲིབས་སམ་སྙམ་དེ་ལྟར་བྱས་ནས་བལྟ་བ་ཡིན་ཟེར། དོན་གྱིས་དེ་འགོག་
པར་བྱེད་པའི་རིག་པ་རྣམས་ཀྱང་བསྟན་པས། མཁན་པོ་ཁྲོས་ཏེ། ཁོ་བོའི་
གྲུབ་མཐའ་ལ་ཟུར་ཟ་བ་ཁྱོད་མ་འདུག་ཅིག་ཅེས་སྐྱོད་པའི་གནས་མ་ཡིན་པར་
་ 115



བསྐྲད་པ་ན། དེ་ཉིད་དུ་རིག་པས་སུན་དབྱུང་བར་ནུས་མོད་ཀྱིས། འོས་མ་
ཡིན་པས་ ཕྱག་བཙལ་ནས་ཕྱིར་བྱོན་”(ཤོག་ ༡༦༥）ཞེས་གསུངས་ པ་ལྟར་
མཁན་པོ་གླང་པོ་བྱིན་གྱིས་བདག་འཚོལ་བའི་གདམས་ངག་གནང་སྟེ་སྒོམ་དུ་
བཅུག་ཀྱང་དེ་འདྲའི་བདག་ནི་ཇི་ཙམ་བརྟགས་ཏེ་སྒོམ་ཡང་རྙེད་ཐབས་མེད་
པས། དོན་གྱིས་དེ་འགོག་པར་བྱེད་པའི་རིག་པ་རྣམས་ཀྱང་གསལ་བར་བསྟན་
པས་མཁན་པོ་དགོངས་པ་རབ་ཏུ་ཁྲོས་ཏེ་ཁྱོད་ཀྱིས་ང་ཡི་གྲུབ་མཐའ་ལ་ཟུར་ཟ་
བྱེད་འདུག་ཅེས་མཐར་བསྐྲད། མཁན་པོ་དེ་ཉིད་རིག་པས་སུན་དབྱུང་ཐུབ་
ཀྱང་རང་གི་དགེ་བའི་བཤེས་གཉེན་ལ་རྒོལ་བ་འོས་མ་ཡིན་ཞེས་གུས་པའི་ཕྱག་
འཚལ་ནས་ཕྱིར་བྱོན། །
དེ་ནས་སློབ་དཔོན་ཆེན་པོ་དབྱིག་གཉེན་གྱི་ཞབས་ལ་གཏུགས། ཐེག་པ་
ཆེ་ཆུང་གི་སྡེ་སྣོད་མཐའ་དག་གསན། ཐེག་ཆེན་གྱི་མདོ་སྡེ་བརྒྱ་ཙམ་ཐུགས་ལ་
བཟུང་བར་གྲགས་ཏེ་ཐེག་པ་ཆེ་ཆུང་དང་། གཟུངས་སྔགས་ཀྱི་གཞུང་ལུགས་ལ་
སྦྱང་པ་མཐར་ཕྱིན་མཛད་དེ་མཁས་པའི་རྩེ་མོར་སོན། ཁྱད་པར་དུ་གསང་
སྔགས་ཀྱི་སློབ་དཔོན་ཞིག་ལས་རིག་སྔགས་ཞུས་ཏེ་བསྒྲུབ་པ་མཛད། རྒྱ་གར་གྱི་
ཨོ་ཊི་བི་ཤའི་ཡུལ་གྱི་ནགས་ཚལ་ཤིན་ཏུ་དབེན་པ་བྷོ་ཏ་སི་ལ་ཞེས་པའི་བྲག་ཕུག་
ཏུ་བཞུགས་ཏེ་དགོངས་པ་རྩེ་གཅིག་ཏུ་བསྒྲུབ་པ་མཛད། ཡང་《རྒྱ་གར་ཆོས་
འབྱུང》དུ་“ལོ་འགའ་ཞིག་ཏུ་འདས་པ་ན། དཔལ་ནཱ་ལེནྡྲར་མུ་སྟེགས་ཀྱི་རྩོད་
པ་ཆེར་བྱུང་། དེར་བྲམ་ཟེ་སུ་དུ་ར་ཛ་ཡ་ཞེས་བྱ་བ་རང་གིས་བསྒྲུབས་པའི་ལྷ་
མངོན་སུམ་མཐོང་བ་རྟོག་གེ་ལ་ཤིན་ཏུ་བྱང་བ་ཐུབ་པར་དཀའ་བ་ཞིག་ཀྱང་
འདུས་ཏེ། དེར་སངས་རྒྱས་པ་རྣམས་ཀྱིས་རྩོད་པར་མ་ནུས་ནས། ཤར་ཕྱོགས་
ནས་སློབ་དཔོན་ཕྱོགས་ཀྱི་གླང་པོ་སྤྱན་དྲངས་སོ། མུ་སྟེགས་པ་དེ་ལན་གསུམ་
དུ་ཕམ་པར་བྱས་ཤིང༌། དེར་འཚོགས་པའི་མུ་སྟེགས་ཀྱི་རྒོལ་བ་ཐམས་ཅད་
ཀྱང་རེ་རེ་ནས་སུན་ཕྱུང་། སངས་རྒྱས་ཀྱི་བསྟན་པ་ལ་བཀོད། གནས་དེར་
དགེ་འདུན་རྣམས་ལ་མདོ་སྡེ་དུ་མ་རྣམ་པ་བཤད་ཅིང་། ཆོས་མངོན་པ་ཡང་
116
༣ ཤུ་



རྒྱས་པར་བྱས། རྣམ་རིག་དང་རྟོག་གེའི་བསྟན་བཅོས་ཐོར་བུ་ཡང་མང་དུ་
མཛད་དེ། ཡོངས་སུ་བསྡོམས་པ་ལ་བསྟན་བཅོས་བརྒྱ་རྩ་མཛད་པར་གྲགས་”
(ཤོག་༡༦༦)ཞེས་འཁོད། དེ་ཡང་སློབ་དཔོན་ཕྱོགས་གླང་བསྒྲུབ་པ་མཛད་དེ་
ལོ་ཤས་སོང་བའི་སྐབས་སུ་འཕགས་ཡུལ་ནཱ་ལེནྡྲར་སངས་རྒྱས་ཆོས་ལུགས་པ་
དང་མུ་སྟེགས་པའི་དབར་རྩོད་པ་ཆེན་པོ་ཞིག་ལངས། དུས་དེར་བྲམ་ཟེ་སུ་དུ་
ར་ཛ་ཡ་བྱ་བ་རྟོག་གེའི་གཞུང་ལུགས་ལ་ཤིན་ཏུ་མཁས་པ་བྱོན་པས་སངས་རྒྱས་
ཆོས་ལུགས་པ་རྣམས་ཀྱིས་རྩོད་གླེང་བྱེད་མི་ཕོད་པར། རྒྱ་གར་ཤར་ཕྱོགས་ཀྱི་
ཨོ་ཊི་བི་ཤའི་ཡུལ་དུ་བསྒྲུབ་པ་མཛད་བཞིན་པའི་སློབ་དཔོན་ཕྱོགས་ཀྱི་གླང་པོ་
གདན་དྲངས། སློབ་དཔོན་འདི་ཉིད་རིག་གནས་སྤྱི་དང་། ཁྱད་པར་དུ་ཚད་
མ་རིག་པར་རྩེར་སོན་པས། བྲམ་ཟེ་སུ་དུ་ར་ཛ་ཡ་ལན་གསུམ་རིག་པས་ཚར་
བཅད། དེར་འདུས་པའི་མུ་སྟེགས་པའི་མཁས་པ་རྣམས་རེ་རེ་བཞིན་ཕམ་པར་
མཛད་དེ་ཅི་བྱ་གཏོལ་མེད་ཀྱི་གནས་སུ་ལྷུངས། དེ་རྣམས་སངས་རྒྱས་བསྟན་
པའི་ལམ་དུ་འཇུག་པར་མཛད། ཡུལ་དེར་དགེ་འདུན་རྣམས་ལ་མདོ་སྡེ་དང༌།
ཆོས་མངོན་པའང་རྒྱས་པར་གསུངས། རྣམ་རིག་དང་རྟོག་གེའི་གཞུང་ལུགས་
ཀྱི་བསྟན་བཅོས་ཐོར་བུ་ཡང་མང་དུ་མཛད། 《དམིགས་པ་བརྟག་པ》དང་
《སེལ་བར་བརྟག་པ》སོགས་བསྟན་བཅོས་བརྒྱ་རྩ་བརྒྱད་མཛད་ཅེས་མཚན་
བཟང་བ་དན་གཡོ་བ་ལྟར་ཕྱོགས་བཞི་གང་སར་ཁྱབ། དེ་ནས་སླར་ཡང་ཨོ་ཊི་
བི་ཤའི་ཡུལ་དུ་བྱོན་ནས་སློབ་དཔོན་དེ་ཉིད་ཀྱི་ཐུན་མོང་མ་ཡིན་པའི་ཤེས་རབ་
ཀྱི་མཐུ་ལས་བྱུང་བའི་རྟོག་གེའི་གཞུང་ལུགས་ཀྱི་གསུང་ཐོར་བུ་རྣམས་དང༌།
གོང་དུ་སྨོས་པའི་བསྟན་བཅོས་དེ་དག་གི་བརྗོད་དོན་རྣམས་གཅིག་ཏུ་བྱ་བར་
དགོངས་ཏེ་《ཚད་མ་ཀུན་བཏུས》བརྩམས། འདི་ལ་མངོན་སུམ་ལེའུ་དང་།
རང་དོན་རྗེས་དཔག་གི་ལེའུ། གཞན་དོན་རྗེས་དཔག་གི་ལེའུ། དཔེ་དང་དཔེ་
ལྟར་སྣང་བ་བརྟག་པའི་ལེའུ། གཞན་སེལ་བརྟག་པའི་ལེའུ། ལྟག་ཆོད་བརྟག་
པའི་ལེའུ་བཅས་དྲུག་ཡོད། 《རྒྱ་གར་ཆོས་འབྱུང》དུ་“ཚད་མར་གྱུར་པ་འགྲོ་ལ་
117



ཕན་བཞེད་པ། ། སྟོན་པ་བདེ་གཤེགས་སྐྱོབ་ལ་ཕྱག་འཚལ་ནས། །ཚད་མ་
བསྒྲུབ་ཕྱིར་རང་གི་གཞུང་ཀུན་ལས། །བཏུས་ཏེ་སྣ་ཚོགས་འཐོར་རྣམས་
འདིར་གཅིག་བྱ”(ཤོག་༡༦༦-༡༦༧）ཞེས་རྡོ་ཐལ་གྱིས་བྲག་ལ་བྲིས་པས།
ས་གཡོ་བས་ཕྱོགས་བཞི་ཀུན་ཏུ་སྒྲ་ཆེན་པོ་གྲགས་པར་གྱུར། རྟོག་གེ་བའི་བྲམ་
ཟེ་ནག་པོས་མངོན་ཤེས་ཀྱིས་གང་གི་མཐུ་ཡིན་དཔྱད་པས་སློབ་དཔོན་ཕྱོགས་
གླང་གིས་བྲག་ཏུ་བྲིས་པའི་ཚིགས་བཅད་ཤོ་ལོ་ཀ་དེ་ཡི་མཐུ་ཡིན་པ་རྟོགས།
སློབ་དཔོན་བསོད་སྙོམས་སུ་ཕེབས་པའི་སྐབས་དང་བསྟུན་ཏེ་ ཐེངས་གཉིས་
བསུབས། ཐེངས་གསུམ་པ་བྲིས་ཏེ་འདི་ཀུ་རེ་དང་ཀྱལ་ཀ་ཆེད་དུ་བསུབ་པ་
ཡིན་ན་དེར་དགོས་པ་ཆེན་པོ་ཡོད་པས་མ་བསུབ་ཅིག གལ་ཏེ་དོན་ནོར་ཏེ་
རྩོད་པར་འདོད་ན་ལུས་དངོས་སུ་སྟོན་དང་རྩོད་པར་བགྱིའོ་ཞེས་གསལ་བར་
བྲིས། སླར་ཡང་མུ་སྟེགས་པ་རྣམས་ཡི་གེ་བསུབ་པར་འོངས་བས། ཡི་གེ་དེ་
མཐོང་བས་རྩོད་པར་འདོད་དེ་གནས་དེ་གར་འགུགས་བསྡད། དེ་ནས་སློབ་
དཔོན་ཕྱོགས་གླང་ཚུར་ཕེབས་ནས་མུ་སྟེགས་པ་རྣམས་དང་རྩོད་པ་ལན་མང་
གནང་སྟེ་རིག་ པས་ཚར་བཅད། ད་ཁྱོད་རྣམས་ སངས་ རྒྱས་ ཀྱི་བསྟན་པར་
ཞུགས་ཤིག་གསུངས་ཀྱང་། མུ་སྟེགས་པ་ཐུབ་རྒྱལ་ནག་པོས་ངན་སྔགས་བཟླས་
པའི་ཐལ་བ་སློབ་དཔོན་ལ་གཏོར་བས་སློབ་དཔོན་གྱི་ཡོ་བྱད་རྣམས་ཚིག སྐུ་
གཟུགས་ལའང་ཉེན་ཁ་བྱུང་སྟེ་མུ་སྟེགས་པ་དེ་ཕྱིར་སོང་། དེ་ནས་ལུང་བསྟན་
པ་བཞིན་སློབ་དཔོན་ཕྱོགས་གླང་རྒྱ་གར་ལྷོ་ཕྱོགས་རྒྱུད་དུ་བྱོན་ནས་མུ་སྟེགས་པ་
མང་པོ་རིག་པས་ཚར་བཅད་དེ་སངས་རྒྱས་བསྟན་པའི་ལམ་དུ་བཅུག དགེ་
འདུན་གྱི་སྡེ་བཙུགས། སྔོན་བྱོན་སློབ་དཔོན་རྣམས་ཀྱིས་བཙུགས་པའི་ཆོས་སྡེ་
ཉམས་པ་སོར་ཆུད་དང་མི་ཉམས་གོང་དུ་སྤེལ་བ་སོགས་ཆོས་ཀྱི་འཁོར་ལོ་རྒྱ་
ཆེར་བསྐོར། མཐར་ཨོ་ཊི་བི་ཤའི་ནགས་ཚལ་དབེན་པ་ཞིག་ཏུ་ཕེབས་ནས་
དགོངས་པ་ཆོས་དབྱིངས་སུ་གཤེགས། །
%
118



བཞི། སློབ་དཔོན་ཆོས་ཀྱི་གྲགས་པའི་མཛད་པ་དང་ཚད་མའི་
དགོངས་འགྲེལ་སྐོར། །
《རྒྱ་གར་ཆོས་འབྱུང》ནང་“དཔལ་ལྡན་ཆོས་ཀྱི་གྲགས་པ་ནི། ལྷོ་ཕྱོགས་
རྒྱལ་དབང་གཙུག་གི་ནོར་བུ་ཞེས་བྱ་བར་འཁྲུངས་ཞེས་སྔོན་གི་མཁས་པ་ཐམས་
ཅད་ཀྱིས་གསུངས་ལ། དེང་སང་ཡུལ་དེ་འདྲ་མི་ཅན་མི་སྣང་ཡང་། དཔལ་
ཆོས་ཀྱི་གྲགས་པའི་འཁྲུངས་ཡུལ་ནི། དྲི་མ་ལ་ཡའི་ཡུལ་ཡིན་པར་ཕྱི་ནང་ཀུན་
ལ་གྲགས་པས་སྔོན་དུས་དེ་ལ་རྒྱལ་དབང་གཙུག་གི་ནོར་བུ་ཟེར་བར་ངེས་སོ། །
སྐུ་འཁྲུངས་པའི་དུས་ནི། རྒྱལ་པོ་སེང་གེ་ལྔ་པ་དང༌། རྒྱལ་པོ་གསལ་བ་སོགས་
རྒྱལ་སྲིད་ལ་འཁོད་ནས་མི་རིང་བའི་དུས་ན་ཡིན་པར་མངོན་ལ། ཡབ་བྲམ་
ཟེའི་རིགས་ཀྱི་མུ་སྟེགས་ཀུན་ཏུ་རྒྱུ་ས་རོ་ཉ་ནནྡྲ་ཞེས་བྱ་བའི་བུར་སྐྱེ་བ་བརྙེས་ཏེ།
ཆུང་ངུ་ནས་བློ་གྲོས་ཤིན་ཏུ་སྦྱིན་པས་བཟོའི་གནས་དང་། རིག་བྱེད་ཡན་ལག་
དང་བཅས་པ་དང་། སྨན་དཔྱད་དང་། བརྡ་སྤྲོད་པ་དང༌། མུ་སྟེགས་ཅན་གྱི་
གྲུབ་པའི་མཐའ་མ་ལུས་པ་ལ་ཤིན་ཏུ་སྦྱངས་པས། ལོ་བཅུ་དྲུག་གམ་བཅོ་
བརྒྱད་ཙམ་ལ་མུ་སྟེགས་ཀྱི་གྲུབ་མཐའ་ཐམས་ཅད་ལ་ཤིན་ཏུ་མཁས་པར་གྱུར།
བྲམ་ཟེ་རྣམས་ཀྱིས་ལྷག་པར་བསྟོད་པར་བྱེད་པའི་སྐབས་ཤིག་སངས་རྒྱས་ཀྱི་
གསུང་རབ་འགའ་རེ་གཟིགས་པས། རང་གི་སྟོན་པ་སྐྱོན་དང་བཅས་ཤིང་།
བསྟན་བཅོས་རྣམས་ཤིན་ཏུ་མི་འཐད་པ་དང༌སངས་རྒྱས་དང་དམ་པའི་ཆོས་
ནི་དེ་ལ་བཀློག་པར་གཟིགས་ནས་ཤིན་ཏུ་མོས་པ་སྐྱེས་ཏེ་ནང་པའི་དགེ་བསྙེན་
གྱི་ཆ་ལུགས་སུ་བསྒྱུར་པས། བྲམ་ཟེ་རྣམས་ཀྱིས་རྒྱུ་མཚན་དྲིས་པ་ན། སངས་
རྒྱས་ཀྱི་བསྔགས་པ་བརྗོད་པས་དེ་རྣམས་ཀྱིས་གནས་ནས་བསྐྲད་དོ་”(ཤོག་
༢ ༡༩-༢༡༥）ཞེས་འཁོད། གོང་དུ་སྨོས་པ་དེའི་ཐོག་ནས་དཔལ་ལྡན་ཆོས་
ཀྱི་གྲགས་པ་ནི། རྒྱ་གར་ལྷོ་ཕྱོགས་རྒྱལ་དབང་གཙུག་གི་ནོར་བུའམ་ཏྲི་མ་ལ་
ཡའི་ཡུལ་དུ་སྐུ་འཁྲུངས། སྐུ་འཁྲུངས་པའི་དུས་རབས་ནི་རྒྱ་གར་རྒྱལ་པོ་སེང་
119



གེ་ལྔ་པ་དང་རྒྱལ་པོ་གསལ་བ་སོགས་སྲིད་ཁྲིར་འཁོད་ནས་ཡུན་རིང་མ་སོང་
བའི་སྐབས་དེར་ཡིན་ཞེས་གསུངས་ཀྱང་《རྒྱ་གར་ཆོས་འབྱུང》སོགས་ལ་སློབ་
དཔོན་འདི་ཉིད་ཆོས་རྒྱལ་སྲོང་བཙན་ སྒམ་པོ་དང་དུས་ མཉམ་ པར་འདོད།
དེའི་ཡབ་ནི་བྲམ་ཟེའི་རིགས་ཀྱི་མུ་སྟེགས་པ་ཀུན་ཏུ་རྒྱུ་ས་རོ་ཉནནྡ་ཡིན་ཞིང་།
སྐུ་ཆུང་ངུའི་དུས་ནས་སྐྱེས་སྟོབས་ཀྱི་རྩལ་དང་ལྡན་པས་གསོ་བ་རིག་པ་དང༌།
བརྡ་སྤྲོད་རིག་པ། མུ་སྟེགས་པའི་གྲུབ་མཐའ་མ་ལུས་པར་ལེགས་པར་སྦྱངས་
པས་དགུང་ལོ་བཅུ་དྲུག་ལྷག་ཙམ་དུ་མུ་སྟེགས་པའི་གྲུབ་མཐའ་མཐའ་དག་ལ་
མཁས་པའི་རྩེ་མོར་སོན། བྲམ་ཟེ་རྣམས་ཀྱིས་བསྔགས་པའི་ཡུལ་དུ་གྱུར། །
དུས་དེར་སངས་རྒྱས་པའི་བཀའ་བསྟན་གཞུང་ལུགས་འགའ་ཞིག་གཟིགས་པས་
དད་གུས་ཅིག་ཅར་དུ་འཆར། མུ་སྟེགས་པའི་གཞུང་ལུགས་ཀྱི་ཞན་ཆ་རྣམས་
གསལ་བར་གཟིགས། སངས་རྒྱས་ཆོས་ལུགས་ལ་དད་པ་རྩེ་གཅིག་ཏུ་སྐྱེས་ཏེ་
དགེ་བསྙེན་གྱི་ཆས་སུ་ཞུགས་པས། བྲམ་ཟེ་རྣམས་དོགས་པ་སྐྱེས་ཏེ་རྒྱུ་མཚན་
ཅི་ཡིན་དྲིས་པ་ན། སངས་རྒྱས་བསྟན་པར་བསྔགས་བརྗོད་མང་དུ་མཛད་པས་
བྲམ་ཟེ་རྣམས་དང་ཕ་མ་ཞང་པོ་བཅས་ཀྱིས་དཔལ་ལྡན་ཆོས་ཀྱི་གྲགས་པ་མཐར་
བསྐྲད། དེ་ནས་སློབ་དཔོན་ཆོས་ཀྱི་གྲགས་པ་རྒྱ་གར་གྱི་ཡུལ་དབུས་སུ་བྱོན།
སློབ་དཔོན་ཆོས་སྐྱོང་ལས་ རབ་ ཏུ་བྱུང་། ནང་པའི་ བསྟན་ པར་ དད་ པ་ རྩེ་
གཅིག་ཏུ་མཛད། བདག་ཅག་གི་སྟོན་པ་བཅོམ་ལྡན་འདས་ཀྱི་ཆོས་ཕུང་བརྒྱད་
ཁྲི་བཞི་སྟོང་གསུངས་པའི་སྙིང་པོ་སྟེ་མངོན་པའི་སྡེ་སྣོད་དང༌། འདུལ་བའི་སྡེ་
སྣོད། མདོ་སྡེའི་སྡེ་སྣོད་བཅས་སྡེ་སྣོད་གསུམ་ལ་མཁས་པར་སྦྱང་། མདོ་སྡེ་
དང་གཟུངས་སྔགས་ བསྡོམས་པ་པོད་ ལྔ་བརྒྱ་ཐུགས་སུ་ཆུད་དེ་ཞལ་འདོན་
གནང་། དེ་ནས་སློབ་དཔོན་ཕྱོགས་གླང་གི་སློབ་མ་གཙོ་བོ་དབང་ཕྱུག་སྡེའི་
ཞབས་ལ་གཏུགས་ནས་ཚད་མ་ཀུན་བཏུས་ལན་གསུམ་གསན། 《རྒྱ་གར་ཆོས་
འབྱུང》ལས་“རྟོག་གེའི་བསྟན་བཅོས་གཞན་མང་པོ་ཉན་ཡང་བློ་གྲོས་མ་ཁེངས་
ཏེ། དཔལ་ཕྱོགས་ཀྱི་གླང་པོའི་སློབ་མ་དབང་ཕྱུག་སྡེ་ལས་ཚད་མ་ཀུན་ལས་
120



བཏུས་པ་ཚར་གཅིག་ཉན་པས་དབང་ཕྱུག་སྡེ་ཉིད་དང་མཉམ་པར་གྱུར། ལན་
གཉིས་པ་ཉན་པས་ཕྱོགས་ཀྱི་གླང་པོ་དང་མཉམ་པར་གྱུར། གསུམ་པ་ཉན་པ་
ན། སློབ་དཔོན་དབང་ཕྱུག་སྡེས་ཀྱང་ཕྱོགས་ཀྱི་གླང་པོའི་དགོངས་པ་མ་ལོངས་
པར་འགའ་ཞིག་ནོར་བར་མཁྱེན་ནས་སློབ་དཔོན་ཉིད་ལ་བཟླས་པས་ཤིན་ཏུ་
དགྱེས་ཏེ། ཁྱོད་ནི་ཕྱོགས་ཀྱི་གླང་པོ་དང་མཉམ་ སྟེ། གྲུབ་མཐའ་ནོར་ བ་
ཐམས་ཅད་སུན་ཕྱུང་ལ་ཚད་མ་ཀུན་བཏུས་ཀྱི་འགྲེལ་པ་ཡང་གྱིས་ཤིག་ཅེས་སློབ་
དཔོན་ལས་གནང་བ་ཐོབ་བོ”(ཤོག་༢ ༡༥-༣ ༡༦）ཞེས་གསུངས། གོང་དུ་
སྨོས་པ་ལྟར། སློབ་དཔོན་ཆོས་ཀྱི་གྲགས་པ་ནི་སྐུ་ཆུང་ངུའི་དུས་ནས་སྐྱེ་སྟོབས་
ཀྱི་བློ་རིག་གསལ་བས་རིག་པའི་གནས་ལྔ་དང་རྟོག་གེའི་གྲུབ་མཐའ་ལ་མཁས་
པའི་རྩེ་མོར་སོན། དེ་ནས་རྟོག་གེའི་གཞུང་ལུགས་མང་པོ་ཤིན་ཏུ་མི་འཐད་
པར་གཟིགས་ཏེ་དོར། རྒྱ་གར་ཡུལ་དབུས་སུ་བྱོན་ནས་སློབ་དཔོན་ཕྱོགས་གླང་
གི་སློབ་མ་གཙོ་བོ་དབང་ཕྱུག་སྡེའི་དྲུང་ནས་ཚད་མ་ཀུན་བཏུས་ལན་གསུམ་
གསན། སློབ་དཔོན་འདི་ཉིད་ཤེས་རབ་ཀྱི་རྩལ་དང་ལྡན་པས་ལན་དང་པོ་
གསན་པས་སློབ་དཔོན་དབང་ཕྱུག་སྡེ་དང་མཉམ་པར་གྱུར། ལན་གཉིས་པ་
གསན་པས་སློབ་དཔོན་ཆེན་པོ་ཕྱོགས་ཀྱི་གླང་པོ་དང་མཉམ། ལན་གསུམ་པ་
གསན་དུས་དབང་ཕྱུག་སྡེས་སློབ་དཔོན་ཕྱོགས་གླང་གི་དགོངས་པ་མ་ལོངས་
པར་གོ་བ་ལོག་པ་འགའ་ཞིག་མཁྱེན་ཏེ་ཐད་ཀར་སློབ་དཔོན་དབང་ཕྱུག་སྡེ་ལ་
ཞུས་པས་ཧ་ལས་ཏེ་ཁྱེད་ནི་སློབ་དཔོན་ཆེན་པོ་ཕྱོགས་གླང་དང་མཉམ་པར་གྱུར་
ཞིང་། གྲུབ་མཐའ་ནོར་བ་མཐའ་དག་དག་བཅོས་དགོས་པ་མ་ཟད། ཚད་མ་
ཀུན་བཏུས་ཀྱི་འགྲེལ་པ་ཞིག་ཀྱང་གསར་རྩོམ་དགོས་པའི་གནང་བ་ཐོབ། །
དེ་ནས་རྒྱ་གར་ལྷོ་ཕྱོགས་རྒྱུད་དུ་ཕེབས། མུ་སྟེགས་པའི་གྲུབ་མཐའ་ལ་
མཁས་པ་སུ་ཞིག་ཡོད་ཅེས་དྲིས་པས། གྲུབ་མཐའ་ཐམས་ཅད་ལ་མཆོག་ཏུ་
མངའ་བ་བྲམ་ཟེ་གཞོན་ནུ་ཡིན་ཞེས་བརྗོད། བྲམ་ཟེ་གཞོན་ནུ་རོལ་པ་(གཞོན་
ནུ་མའང་ཟེར)ནི་ནོར་ལོངས་སྤྱོད་ཀྱི་མངའ་ཐང་ཆེ་བ་དང༌། ཆུང་མ་དང་བུ་
121



ཕྲུག་རྣམས་ཀྱང་མུ་སྟེགས་པའི་གྲུབ་མཐའ་ལ་མཁས་པ། བྲན་གཡོག་ཕོ་ལྔ་བརྒྱ་
དང་མོ་ལྔ་བརྒྱ་ཡོད་པ་ཞིག་ཡིན་ཞིང་། དུས་དེར་སློབ་དཔོན་ཆོས་གྲགས་ཀྱིས་
དཀའ་ངལ་གང་ལའང་མ་འཛེམས་པར་བྲན་གཡོག་ཕོ་མོའི་ཕྱི་ནང་གི་ལས་ཀ་
ཐམས་ཅད་སློབ་དཔོན་གཅིག་པུས་གྲུབ། བྲམ་ཟེ་གཞོན་ནུ་རོལ་པ་ཆུང་མ་དང་
བཅས་པ་ཤིན་ཏུ་དགྱེས། ཁྱོད་དེ་ལྟར་བྱེད་དགོས་པ་ཅི་ཡིན་དྲིས་པས། སློབ་
དཔོན་གྱིས་མུ་སྟེགས་པའི་གྲུབ་མཐའ་ཉན་པར་འདོད་ཅེས་གསུངས། བྲམ་ཟེ་
གཞོན་ནུ་རོལ་པས་མུ་སྟེགས་པའི་གྲུབ་མཐའ་ཐམས་ཅད་ཀྱི་གསང་ཚིག་དང་
བཅས་པ་བསྟན། ཐ་ན་ཤིན་ཏུ་གསང་བའི་རང་གི་བུ་དང་ཆུང་མ་མ་གཏོགས་
གཞན་སུ་ལའང་མི་སྟོན་པའི་གསང་ཚིག་རྣམས་ཀྱང་བསྟན་པས། སློབ་དཔོན་
གྱིས་གྲུབ་མཐའི་འགག་གནད་ཐམས་ཅད་མཁྱེན་པ་མ་ཟད། ཇི་ལྟར་འགོག་
པའི་ཚུལ་མ་ལུས་པ་ཁོང་དུ་ཆུད། བྲམ་ཟེ་གཞོན་ནུ་རོལ་པར་སློབ་ཡོན་གསེར་
མང་དུ་ཕུལ། བྲམ་ཟེ་གཞན་རྣམས་ལ་དངུལ་གྱི་སྟོན་མོ་རྒྱ་ཆེར་ཕུལ། དེའི་
ནུབ་མོ་ སློབ་ དཔོན་ ཆོས་ གྲགས་ འཁོར་དང་ བཅས་ པ་ ཡུལ་ གཞན་ དུ་ བྲོས་
ཕེབས། ། །
དེ་ནས་སློབ་དཔོན་ཆོས་ཀྱི་གྲགས་པ་རྒྱ་གར་ལྷོ་ཕྱོགས་ཀ་ཀ་གུ་ཧཱ་ཞེས་
པའི་ཚོང་འདུས་ཆེན་པོ་དེར་བྱོན། ཡུལ་དེའི་རྒྱལ་པོ་དུ མ་རི་སུ་བྱ་བ་ཞིག་
ཡོད་པར་སྒོ་ཡིག་སྦྱར་ཏེ་ཡུལ་འདི་ན་ང་ལ་རྩོད་པར་ནུས་པའི་བྲམ་ཟེ་སུ་ཞིག་
ཡོད་ཅེས་གསུངས། 《རྒྱ་གར་ཆོས་འབྱུང》དུ་“ གཟེགས་ཟན་གྱི་གྲུབ་མཐའ་
འཛིན་པའི་བྲམ་ཟེ་ཀ་ན་གུཔྟ་དང༌། གཞན་ཡང་ལྟ་བ་དྲུག་གི་གྲུབ་མཐའ་
འཛིན་པ་ལྔ་བརྒྱ་ཙམ་འདུས་ནས་ཟླ་བ་གསུམ་དུ་བརྩད་པས། རིམ་གྱིས་ལྔ་
བརྒྱ་པོ་ཐམས་ཅད་སུན་ཕྱུང་སྟེ་སངས་རྒྱས་ཀྱི་བསྟན་པ་ལ་བཅུག རྒྱལ་པོས་
དབང་བསྒྱུར་ཏེ། དེ་དག་གི་ནང་བྲམ་ཟེ་ལོངས་སྤྱོད་དང་ལྡན་པ་ལྔ་བརྒྱ་ལྔ་
བཅུ་ཙམ་གྱིས་ནང་པའི་ཆོས་གཞིས་རེ་རེ་འཛུགས་སུ་བཅུག་”(ཤོག་ ༢༡༨）
ཅེས་འཁོད། སློབ་དཔོན་ཆོས་ཀྱི་གྲགས་པས་གཟེགས་ཟན་པའི་གྲུབ་མཐའ་
122



འཛིན་པའི་བྲམ་ཟེ་ཀ་ན་གུཔ་དང་། ལྟ་བ་དྲུག་གི་གྲུབ་མཐའ་འཛིན་པའི་བྲམ་
ཟེ་ལྔ་བརྒྱ་ལྔ་བཅུ་ཙམ་རིག་པས་ཚར་བཅད་དེ་སངས་རྒྱས་བསྟན་པར་བཅུག་
པའི་གནས་ཚུལ་དེ་བྲམ་ཟེ་གཞོན་ནུ་རོལ་པ་གཙོ་འཁོར་རྣམས་ཀྱིས་ཐོས་འཕྲལ་
ཁོང་ཁྲོའི་མེ་ལྕེ་རབ་ཏུ་འབར། བྲམ་ཟེས་འཁོར་ལྔ་བརྒྱ་ཙམ་ཁྲིད་དེ་ཀ་ཀ་གུ་ཧཱ་
བྱ་བའི་ཚོང་འདུས་དེར་རྩོད་པར་འོངས། གལ་ཏེ་ཁོ་བོ་རྒྱལ་ན་ཆོས་ཀྱི་གྲགས་
པ་གསོད་ཅིག གལ་ཏེ་ཆོས་ཀྱི་གྲགས་པ་རྒྱལ་ན་ང་གསོད་ཅིག་ཅེས་ང་རྒྱལ་གྱི་
གཏམ་མང་ཙམ་བརྗོད། དེའི་ལན་དུ་སློབ་དཔོན་ཆོས་ཀྱི་གྲགས་པས་གལ་ཏེ་
གཞོན་ནུ་རོལ་པ་རྒྱལ་ན་བདག་མུ་སྟེགས་པའི་བསྟན་པར་འཇུག་གམ། ཡང་ན་
གསོད་བརྡེག་གང་བྱེད་རྒྱལ་པོ་ཉིད་ཀྱིས་ཤེས་སོ། ། གལ་སྲིད་ང་རྒྱལ་བར་གྱུར་
ན་བྲམ་ཟེ་གཞོན་ནུ་རོལ་པ་བསད་ན་ག་ལ་འགྲིགས། འོན་ཀྱང་བྲམ་ཟེ་ཉིད་
སངས་རྒྱས་ཀྱི་བསྟན་པར་འཇུག་པར་བྱའོ་ཞེས་གསུངས། དེ་ནས་ཡུལ་དེར་
བསྟན་པ་དཔང་དུ་བཙུགས་ནས་རྩོད་པས་བྲམ་ཟེ་གཞོན་ནུ་རོལ་པའི་ཐུན་མོང་
མ་ཡིན་པའི་དམ་བཅའ་ལྔ་བརྒྱ་ཡོད་པ་ཚང་མ་རེ་རེ་བཞིན་རིག་པའི་རྣམ་
གྲངས་བརྒྱ་བརྒྱས་སུན་ཕྱུང་། དུས་དེར་བྲམ་ཟེ་གཞོན་ནུ་རོལ་པ་ནི་དཔའ་
རྩལ་ཆེ་བའི་དཔའ་བོ་ལག་རྡུམ་ལྟར་བྱ་ཐབས་དབེན་པའི་གནས་སུ་ལྷུངས། དེ་
ནས་རྟོག་གེའི་ལྟ་བ་དོར་ནས་ནང་པ་སངས་རྒྱས་པའི་ཆོས་ལ་ཞུགས་པ་དང༌།
བྲམ་ཟེ་ལྔ་བརྒྱ་ཐམས་ཅད་སངས་རྒྱས་བསྟན་པར་མོས་ནས་རབ་ཏུ་བྱུང་ངོ༌། །
དེ་བཞིན་གཅེར་བུ་བ་ཧུ་བྲ་ཏི་དང༌། སྤྱོད་པ་བ་ཧཱུྃ་ཀ་ར་གུ་ཧུ། བྲམ་ཟེ་ཀུ་མཱ་
རནྡན། མུ་ སྟེགས་ པའི་ རྩོད་ པའི་ ཁྱུ་ མཆོག་ ཀ་ ཎེ་ དཱ་ རོ་ རུ་ སོགས་ དང༌།
འབིགས་བྱེད་རི་བོའི་ཁོངས་ན་གནས་པའི་མུ་སྟེགས་པ་ཐམས་ཅད་ཀྱང་རིག་
པས་ཚར་བཅད་དོ། ། དེ་ནས་སླར་ཡང་ད་བ་ལིའི་ཡུལ་དུ་བྱོན་ཏེ་ཡུལ་འདི་
ཁུལ་ན་འགྲན་རྩོད་ནུས་པ་སུ་ཞིག་ཡོད་ཅེས་གང་སར་དྲིལ་བསྒྲགས་པས་སུས་
ཀྱང་རྩོད་པར་མི་ནུས་པར་ལ་ལ་བྲོས་ཕྱིན། ལ་ལས་རང་འགུལ་གྱིས་མུ་སྟེགས་
པའི་ལྟ་བ་དོར་ཏེ་སྔོན་གྱི་སངས་རྒྱས་པའི་ཆོས་གཞིས་ཉམས་པ་ཐམས་ཅད་
123



གསོས། དབེན་པའི་ནགས་ཚལ་དུ་བསམ་གཏན་མཛད་ཅིང་བཞུགས། །
དེ་ནས་སློབ་དཔོན་ཆོས་ཀྱི་གྲགས་པ་རྒྱ་གར་གྱི་ཡུལ་གྲུ་གང་སར་བྱོན་ནས་
མུ་སྟེགས་པའི་སྟོན་པ་མང་པོ་རིམ་བཞིན་རིག་པས་ཚར་བཅད། རྒྱ་གར་གྱི་
ཡུལ་སྡེ་མང་པོར་སངས་རྒྱས་བསྟན་པའི་གཙུག་ལག་ཁང་དང་། དགེ་འདུན་ཁྲི་
ཕྲག་གི་སྡེ་བཙུགས་ནས་སངས་རྒྱས་བསྟན་པ་དར་ཞིང་རྒྱས་པར་སྤེལ། རྟོག་གེ་
བ་རྣམས་ཀྱིས་སློབ་དཔོན་འདི་ཉིད་ཀྱི་མཚན་ཐོས་པ་ཙམ་གྱིས་དངངས་སྐྲག་
དང་དད་གུས་ཅིག་ཆར་དུ་འཆར། དེ་ནས་སྔ་རྗེས་སུ་སློབ་དཔོན་དབང་ཕྱུག་
སྡེས་བཀའ་བཀོད་གནང་བ་ལྟར། རྒྱལ་པོ་མེ་ཏོག་ཀུན་ཏུ་རྒྱས་པས་སྦྱིན་བདག་
མཛད་དེ་《ཚད་ མ་ ཀུན་ བཏུས》ཀྱི་འགྲེལ་ པ་ ཚད་ མ་ སྡེ་ བདུན་ ཞེས་ པ་ སྟེ།
《ཚད་མ་རྣམ་འགྲེལ》དང་། 《ཚད་མ་རྣམ་ངེས》《ཚད་མ་རིགས་ཐིག》བཅས་
འགྲེལ་པ་གཙོ་བོ་རྒྱས་འབྲིང་བསྡུས་གསུམ་དང་། ཡང་《གཏན་ཚིགས་ཐིགས་
པ》དང༌། 《རྩོད་པའི་རིགས་པ》《འགྲེལ་པ་བརྟག་པ》《རྒྱུད་གཞན་སྒྲུབ་པ》
བཅས་ཡན་ལག་བསྟན་བཅོས་བཞི་བརྩམས། སློབ་དཔོན་འདི་ཉིད་ཀྱི་སྙན་
པའི་མཚན་བཟང་དབྱར་གྱི་རྔ་གསང་སྒྲོག་པ་ལྟར་ཕྱོགས་བཞི་གང་སར་ཁྱབ།
《རྒྱ་གར་ཆོས་འབྱུང》ལས་“དེ་ལྟར་ན་རྒྱན་དྲུག་པོ་དེ་དག་ལས། ཀླུ་སྒྲུབ།
ཐོགས་མེད། ཕྱོགས་གླང་གསུམ་ནི་གཞུང་བྱེད་པ་པོ་ཡིན་ལ། འཕགས་པ་ལྷ།
དབྱིག་གཉེན། ཆོས་ཀྱི་གྲགས་པ་གསུམ་ནི་འགྲེལ་བྱེད་ཡིན་ནོ། ། དེ་རྣམས་སོ་
སོའི་དུས་སྐབས་ལ་ལྟོས་ཏེ། བསྟན་པ་གསལ་བར་བྱེད་པའི་མཛད་པ་མཉམ་
པས་རྒྱན་དྲུག་ཅེས་གྲགས་སོ”(ཤོག་༢ ༢༨)ཞེས་གསུངས། མདོར་ན། སློབ་
དཔོན་འདི་ཉིད་སངས་རྒྱས་བསྟན་པ་གསལ་བར་བྱེད་པའི་མཛད་འཕྲིན་ནམ་
མཁའ་དང་མཉམ་པས་འཛམ་གླིང་གི་རྒྱུན་དྲུག་གི་བྱེ་བྲག་ཏུ་གྱུར། ཁྱད་པར་
དུ་འཕགས་ཡུལ་དུ་སངས་རྒྱས་པའི་ཚད་མ་རིག་པའི་སྲོལ་བཏོད། ཚད་མ་སྡེ་
བདུན་སོགས་བསྟན་བཅོས་མང་དུ་བརྩམས། ཚད་མ་རིག་པའི་གཞུང་ལུགས་
ཀྱི་འབྱུང་ཁུངས་ དངོས་ནི་ རིག་ པའི་ དབང་ཕྱུག་རྣམ་ གཉིས་ཏེ་ སློབ་དཔོན་
124



ཕྱོགས་གླང་དང་སློབ་དཔོན་ཆོས་གྲགས་གཉིས་ཀྱི་བཀའ་དྲིན་ལས་བྱུང་བ་ཡིན་
ཞེས་གྲགས། སྐུ་ཚེའི་མཐར་རྒྱ་གར་ལྷོ་ཕྱོགས་རྒྱུད་དུ་བཞུགས་ནས་ཡུལ་ཀ་ལིང་
ཀར་དགོངས་པ་ཆོས་དབྱིངས་སུ་གཤེགས་སོ། །
ལྔ། སློབ་དཔོན་ལྷ་དབང་བློ་སོགས་འཕགས་ཡུལ་གྱི་ལོ་པཎ་
རྣམས་ཀྱིས་མཛད་པའི་ཚད་མའི་གཞུང་ལུགས་སྐོར། །
སློབ་དཔོན་ཕྱོགས་ཀྱི་གླང་པོ་དང་དཔལ་ལྡན་ཆོས་ཀྱི་གྲགས་པའི་བཀའ་
དྲིན་ལས་འཕགས་ཡུལ་དུ་ཚད་མ་རིག་པའི་སྲོལ་དར། དེ་ནས་དཔལ་ལྡན་ཆོས་
ཀྱི་གྲགས་པའི་སློབ་མ་གཙོ་བོ་ལྷ་དབང་བློ་ཡིས་ཚད་མ་རྣམ་འགྲེལ་ཁ་སྐོང་བའི་
ཚུལ་གྱིས་ལེའུ་ཕྱི་མ་གསུམ་གྱི་འགྲེལ་པ་མཛད། དེའི་སློབ་མ་སློབ་དཔོན་ཤཱཀྱ་
བློས་ཚད་མ་རྣམ་འགྲེལ་གྱི་རང་འགྲེལ་དང་། ལྷ་དབང་བློས་ཚད་མ་རྣམས་
འགྲེལ་གྱི་འགྲེལ་པ་གཉིས་ཀར་འགྲེལ་བཤད་རྒྱས་པར་མཛད། དེའི་སློབ་མ་
རྒྱུན་མཁན་པོ་ཤེས་རབ་འབྱུང་གནས་སྦས་པས་ཚད་མ་རྣམ་འགྲེལ་ལེའུ་གཉིས་
པ་མན་ཆད་ཀྱི་འགྲེལ་པ་རྣམ་འགྲེལ་གྱི་རྒྱན། ལྷན་ཅིག་དམིགས་པ་ངེས་པར་
གྲུབ་པ་ཞེས་བྱ་བ་མཛད། སློབ་དཔོན་རྒྱལ་བ་ཅན་གྱིས་ཚད་མ་རྣམ་འགྲེལ་གྱི་
རྒྱུན་གྱི་འགྲེལ་བཤད་ཅེས་པ་མཛད། སློབ་དཔོན་བྲམ་ཟེ་བདེ་བྱེད་དགའ་བས་
ཚད་མ་རྣམ་འགྲེལ་གྱི་འགྲེལ་བཤད་རྣམ་འགྲེལ་གྱི་རྗེས་སུ་འབྲང་བའི་འཕྲོ་ཇི་
སྙེད་པ་མཛད། སློབ་དཔོན་ཆོས་མཆོག་གིས་ཚད་མ་རྣམ་པར་ངེས་པའི་ཊཱིཀྐ་
འཐད་ལྡན་དང༌། ཚད་མ་རྣམ་པར་ངེས་པའི་འགྲེལ་བཤད་ལེའུ་གཉིས་པའི་
འགྲེལ་བ། རིགས་པའི་ཐིགས་པའི་རབ་ཏུ་འབྱེད་པའི་རྒྱ་ཆེར་འགྲེལ་བ། ཚད་
མ་བརྟག་པ་ཆེ་བ། ཚད་མ་བརྟག་པ་ཆུང་བ། - གཞན་སེལ་བ་ཞེས་བྱ་བའི་རབ་
ཏུ་བྱེད་པ། འཇིག་རྟེན་ཕ་རོལ་གྲུབ་པ་ཞེས་བྱ་བ། སྐད་ཅིག་མ་འཇིག་པ་གྲུབ་
པ་ཞེས་བྱ་བ་བཅས་བསྟན་བཅོས་མང་དུ་མཛད། སློབ་དཔོན་དུལ་བ་ལྷས་
རིགས་པའི་ ཐིགས་ པའི་ རྒྱ་ཆེར་འགྲེལ་ བ། སློབ་ མ་ ལ་ ཕན་ པ་ ཞེས་ བྱ་ བ། །
125



གཏན་ཚིགས་ཐིགས་པའི་རྒྱ་ཆེར་འགྲེལ་བ། འགྲེལ་བ་བརྟག་པའི་རྒྱ་ཆེར་
བཤད་པ། རྒྱུད་གཞན་གྲུབ་པའི་འགྲེལ་བཤད། རྩོད་པའི་རིགས་པའི་འགྲེལ་
བ། དམིགས་པ་བརྟག་པའི་རྒྱ་ཆེར་བཤད་ པ་ བཅས་ བསྟན་བཅོས་མང་དུ་
མཛད། སློབ་དཔོན་ཛི་ན་མི་ཏྲས་རིགས་པའི་ཐིགས་པའི་དོན་བསྡུས་པ་མཛད།
སློབ་དཔོན་དགེ་སྲུངས་ཀྱིས་ཐམས་ཅད་མཁྱེན་པ་གྲུབ་པའི་ཚིག་ལེའུར་བྱས་པ།
ཕྱི་རོལ་གྱི་དོན་གྲུབ་པ། ཐོས་པ་བརྟག་པའི་ཚིག་ལེའུར་བྱས་པ། གཞན་སེལ་
བརྟག་པའི་ཚིག་ལེའུར་བྱས་པ་སོགས་བསྟན་བཅོས་མང་དུ་བརྩམས། མདོར་
ན། སངས་རྒྱས་པའི་ཚད་མའི་གཞུང་གི་རྩ་བར་གྱུར་པ་《ཚད་མ་ཀུན་བཏུས》
སོགས་ཀྱི་འགྲེལ་པ་དང་ཡང་འགྲེལ་ཤིན་ཏུ་མང་བས་དེར་རེ་རེ་བཞིན་བརྗོད་
པར་དཀའ་བའི་གནས་སུ་གྱུར་བས་ཞིབ་པར་མཁྱེན་འདོད་ན་སྡེ་དགེ་བསྟན་
འགྱུར་གྱི་དཀར་ཆག་སོགས་ལ་གཟིགས་པར་ཞུ། །
གཉིས་པ། སངས་རྒྱས་བསྟན་པ་སྔ་དར་དུས་གངས་ཅན་
བོད་ཀྱི་ཡུལ་དུ་ཚད་མ་རིག་པའི་གཞུང་ལུགས་
ཇི་ལྟར་དར་བའི་སྐོར། །
ཁྲི་གཙུག་ ལྡེ་ བཙན་ རལ་ པ་ ཅན་ནི་བོད་མེ་ཁྱི་ (སྤྱི་ལོ 806）ལོར་སྐུ་
འཁྲུངས། མེ་བྱ་(སྤྱི་ལོ817) ལོར་ཡབ་དགོངས་པ་རྫོགས་ཏེ་སྲིད་ཁྲིར་མངའ་
གསོལ། བཀའ་ཡི་བློན་པོ་བྲན་ཁ་དཔལ་གྱི་ཡོན་ཏན་གྱིས་མཛད། རྒྱལ་བློན་
རྣམ་གཉིས་ཆབ་སྲིད་ཀྱི་བྱ་བར་མཆོག་ ཏུ་མངའ་བ་དང་། རྒྱལ་ཁྲིམས་ཆོས་
བཞིན་བསྐྱངས། དུས་དེར་ཐང་བོད་དབར་མཛའ་མཐུན་མཉམ་གནས་བྱུང༌།
བོད་ཀྱི་ཆབ་སྲིད་དང༌། དཔལ་འབྱོར། རིག་གནས་སོགས་ཀྱི་བྱ་གཞག་དབྱར་
གྱི་ཆུ་བོའི་རྒྱུན་བཞིན་གོང་དུ་འཕེལ། ལྷག་པར་དུ་མཐའ་བཞིའི་རྒྱལ་ཁག་ནས་
126



ལོ་པཎ་མང་པོ་བོད་དུ་གདན་དྲངས་ཏེ་ཚད་མ་རིག་པའི་གཞུང་ལུགས་མང་པོ་
བོད་དུ་བསྒྱུར། གངས་ཅན་བོད་ཀྱི་ཡུལ་དུ་ཚད་མ་རིག་པའི་གཞུང་ལུགས་ཀྱི་
སྲོལ་དར། གཤམ་དུ་རང་རེ་བོད་ཀྱི་ཡུལ་དུ་ཚད་མ་རིག་པའི་སྲོལ་དར་ཚུལ་
རགས་ཙམ་གླེང་བ་འདི་ལྟར། །
གཅིག ཁྲི་གཙུག་ལྡེ་བཙན་རལ་པ་ཅན་གྱི་སྐུ་དུས་སུ་བོད་ཀྱི་
ལོ་པཎ་མང་པོས་འཕགས་ཡུལ་གྱི་ཚད་མ་རིག་པའི་གཞུང་ལུགས་མང་
པོ་བོད་དུ་བསྒྱུར་པའི་སྐོར། །
ཆོས་རྒྱལ་རལ་པ་ཅན་གྱི་སྐུ་དུས་སུ་གངས་ཅན་གྱི་ཡུལ་དུ་སངས་རྒྱས་
བསྟན་པ་དར་ཞིང་རྒྱལ་པར་སྤེལ། འུ་ཤང་རྡོ་དཔེ་མེད་བཀྲ་ཤིས་དགེ་འཕེལ་
གཙུག་ལག་ཁང་བཞེངས། རྒྱ་གར་གྱི་པཎྜི་ཏ་ཛི་ན་མི་ཏྲ་དང་། སུ་རེནྡྲ་བོ་དྷི།
དཱ་ན་ཤཱི་ལ་སོགས་ལོ་པཎ་མང་པོ་གདན་དྲངས། ལོ་ཙཱ་བ་སྐ་བ་དཔལ་བརྩེགས་
དང་། ཅོག་རོ་ཀླུའི་རྒྱལ་མཚན། ཞང་ཡེ་ཤེས་སྡེ་ཡིས་སངས་རྒྱས་ཀྱི་བཀའ་
བསྟན་མང་པོ་བོད་དུ་བསྒྱུར། སྔར་ཕ་མེས་ཀྱི་དུས་སུ་མདོ་སྔགས་ཀྱི་ཆོས་མང་
པོ་བསྒྱུར་ཟིན་ནའང་། ཡུལ་དབུས་འགྱུར་དང་། རྒྱ་ནག ཨོ་རྒྱན། བལ་
ཡུལ། ཟ་ཧོར། ཁ་ཆེ། ལི་ཡུལ་སོགས་སྐད་རིགས་མང་པོའི་ཐོག་ནས་བསྒྱུར་
བས་བོད་སྐད་དུ་བསྒྱུར་དཀའ་བ་མང་པོ་སྒྲ་བསྒྱུར་མཛད་པ་དང་། བརྡ་རྙིང་
ངམ་ཡུལ་སྐད་མང་བ། ཐད་བསྒྱུར་ཆེ་བ་སོགས་ཀྱི་སྐྱོན་ཆ་སེལ་ཆེད་བྱ་ཐབས་
མང་དུ་སྤེལ། 《ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད》ལས་“ དེ་ནས་
བཙན་པོ་ཁྲི་སྲོང་ལྡེ་བཙན་གྱི་སྐུ་ཚེའི་སྨད་ལ་བྱོན་པ་འབྲོ་སྐ་བ་དཔལ་བརྩེགས་
དང༌། ཅོག་རོ་ཀླུའི་རྒྱལ་མཚན། སྣ་ནམ་གྱི་ཡེ་ཤེས་སྡེ་གསུམ་ལ་བཀའ་བསྩལ་
ནས་འགྱུར་སྐྱོན་ཐམས་ཅད་བསལ་ཏེ། མ་འགྱུར་བ་དང་། མང་དྲགས་པ་
གཉིས། འགྱུར་ ཆད་ པ་ དང་ ལྷག་ པ་ གཉིས། འགྱུར་ ལོག་ པ་ དང་ འགྱུར་
127



R
འཁྲུགས་པ་གཉིས། འགྱུར་དམན་དང་འགྱུར་ཅོང་གཉིས་ཏེ། འགྱུར་སྐྱོན་
བརྒྱད་ཀྱི་ཆ་ཅུང་ཟད་མེད་པར་བྱས་ནས་འགྱུར་ཐམས་ཅད་དག་པར་བྱས། རྒྱ་
གར་ཉི་འོག་གི་མཁན་པོ་ཨ་ཙརྱ། ཁ་ཆེའི་པཎྜི་ཏ་ཛི་ན་མི་ཏྲ་དང༌། སུ་རེནྡྲ་བོ་
དྷི་དང༌། བཱིརྱ་ཀ་རེ་བྷ་དེ། དཱ་ན་ཤཱི་ལ་བཞི་སྤྱན་དྲངས་ཏེ་གཏན་ལ་ཕབ་ནས།
སྔར་གྱི་བསྒྱུར་བ་རྣམས་ནི་མི་ཉམས་པར་བྱ་བ་དང༌། ཕྱི་འགྱུར་སློབ་མ་རྣམས་
ལ་ཕན་པའི་ཡན་ལག་ ཏུ། ཐིག་པར་རྡོ་ཆེ་ཆུང་དང༌། བཀའ་བཅད་དང་།
དཀར་ཆག་ གི་ ཡི་ གེ་ གསུམ་ ཡང་ མཛད་ དོ”(ཤོག་ ༤༢༠-༤༢༡）ཞེས་
གསུངས། བཙན་པོའི་བཀའ་བཞིན་རྒྱ་གར་གྱི་པཎྜི་ཏ་རྣམས་དང༌། ལོ་ཙཱ་བ་
སྐ་ཅོག་ཞང་གསུམ་གྱིས་གསུང་རབ་མཐའ་དག་ལ་ཞུ་དག་ལེགས་པར་མཛད་དེ་
སྐད་གསར་བཅད་ཀྱིས་གཏན་ལ་ཕབ་སྟེ་བརྡ་རྙིང་གོ་དཀའ་བ་རྣམས་དོར།
ཡུལ་དུས་དང་མཐུན་པའི་གོ་སླ་ཞིང་འདོན་བདེ་བ་བྱས། བསྒྱུར་སྐྱོན་བརྒྱད་
ཡོངས་སུ་སྤངས། ཡིག་རྫོབ་ཉུང་བའི་ཆེད་དུ་ད་དྲག་དང་རྐྱང་པའི་འ་རྟེན་
སོགས་དོར། ཕྲད་དང་རྣམ་དབྱེ་ལ་ཞིབ་དཔྱོད་ལེགས་པར་མཛད། སྒྲ་བསྒྱུར་
ཐལ་ཆེ་བ་དང་ཡུལ་སྐད་རྣམས་དོར་ཏེ་བོད་ཀྱི་སྐད་ལ་དོན་བསྒྱུར་གཙོ་བོར་
བྱས་ཏེ་བསྒྱུར་བས། གངས་ཅན་བོད་ཀྱི་རིག་གནས་གོང་དུ་འཕེལ་བར་ལོ་རྒྱུས་
རང་བཞིན་ལྡན་པའི་ནུས་པ་ཐོན། ཡང་《ཆོས་འབྱུང་མེ་ཏོག་སྙིང་པོ་སྦྲང་རྩིའི་
བཅུད》ལས་“ གཞན་ཡང་བསྟན་བཅོས། འཕགས་པ་ཀླུ་སྒྲུབ་ཀྱིས་མཛད་པའི་
དབུ་མ་རིགས་པའི་ཚོགས་རྣམས་དང་། དེ་རྣམས་ཀྱི་ཆ་ལག་དང་། བསྟོད་པ་
སྐོར་ལ་སོགས་པ་དང༌། དེ་རྣམས་ཀྱི་འགྲེལ་པ་དང་། བསྟན་བཅོས་ཕྲ་མོ་མང་
པོ་དང༌། མངོན་ པ་ གོང་ མ་ དང་དེའི་འགྲེལ་ པ་ དང༌། མངོན་ པ་ འོག་མ།
མཛོད་རྩ་འགྲེལ་དང་། བསྟན་བཅོས་སྡེ་བདུན་དང༌། དེའི་ཡན་ལག་མང་པོ་
བསྒྱུར་རོ། ། བྱམས་པའི་ཆོས་ལྔས་གཙོ་བྱས་པའི་བྱམས་པ་རང་དང་འགྲེལ་
བའི་ཆོས་ཉི་ཤུ། དབྱིག་གཉེན་གྱིས་རབ་ཏུ་འབྱེད་པའི་སྡེ་བརྒྱུད། དེ་རྣམས་
ཀྱི་རྩ་བ་འགྲེལ་པ། སྤྱོད་ཚོགས་སྐོར་གསུམ། འདུལ་ བ་ དང༌། མདོ་རྩའི་
128



འགྲེལ་པ། རྒྱ་ཆེར་འགྲེལ་པ། རང་གྲོལ་ལས་ཆོག་པ་སོགས་པ་ཆ་ལག་དུ་མ་
དང་། སུམ་བརྒྱ་པ་རྩ་བ་དང༌། འགྲེལ་པ། འོད་ལྡན་དང་། ཕྲ་མོ་བ་རྣམས་
དང་། བསྟན་བཅོས་ཆེ་ཆུང་མང་པོ་བསྒྱུར་རོ”(ཤོག་༤ ༢༢)ཞེས་གསུངས།
དེའི་ཐོག་ནས་སྐ་ཅོག་ཞང་གསུམ་གྱིས་མགོན་པོ་ཀླུ་སྒྲུབ་ཀྱིས་མཛད་པའི་དབུ་མ་
རིགས་པའི་ཆོས་རྣམས་དང་སློབ་དཔོན་ཆེན་པོ་དབྱིག་གཉེན་གྱིས་མཛད་པའི་
རབ་ཏུ་འབྱེད་པའི་སྡེ་བརྒྱད་སོགས་བོད་དུ་བསྒྱུར་བ་གསལ་པོར་རྟོགས་ཐུབ།
དེ་བཞིན་ལོ་ཙཱ་བ་སྐ་བ་དཔལ་བརྩེགས་དང་ཞང་ཡེ་ཤེས་སྡེ་རྣམ་གཉིས་ཀྱིས་
དཔལ་ཆོས་ཀྱི་གྲགས་པ་དང་། སློབ་དཔོན་ཀ་མ་ལ་ཤཱི་ལ། དུལ་ལྷ། དགེ་
སྲུངས། ཛི་ན་མི་ཏྲ་སོགས་ལོ་པཎ་མང་པོས་ཚད་མའི་གཞུང་ལུགས་མང་པོ་
བོད་དུ་བསྒྱུར། ལོ་ཙཱ་བ་ཅོག་རོ་ཀླུ་ཡི་རྒྱལ་མཚན་གྱིས་སངས་རྒྱས་ཀྱི་བཀའ་
བསྟན་མང་པོ་བོད་དུ་བསྒྱུར་ཡོད་ཀྱང༌། དུས་དེར་ཚད་མའི་གཞུང་ལུགས་གང་
ཞིག་བསྒྱུར་པ་ད་ཡོད་ཆོས་འབྱུང་དེབ་ཐེར་ཁག་ལ་བཀོད་པ་ཤིན་ཏུ་དཀོན།
འོན་ཀྱང་ བོད་ ཀྱི་ཆོས་འབྱུང་དེབ་ ཐེར་ མང་ ཆེ་ པར་ལོ་ཙཱ་ བ་ སྐ་ བ་ དཔལ་
བརྩེགས་དང་། ཅོག་རོ་ཀླུའི་རྒྱལ་མཚན། ཞང་ཡེ་ཤེས་སྡེ་སོགས་ཀྱིས་འཕགས་
ཡུལ་གྱི་ཚད་མ་རིག་པའི་གཞུང་ལུགས་མང་པོ་བོད་དུ་བསྒྱུར་ནས་བོད་ཀྱི་ཚད་
མ་རིག་པའི་བསྟན་པའི་དབུ་བརྙེས་ཞེས་ཡོངས་སུ་གྲགས། གཤམ་དུ་ལོ་ཙཱ་བ་
སྐ་ཅོག་ཞང་གསུམ་གྱི་མཛད་པ་རགས་ཙམ་བཀོད་པ་འདི་ལྟར། །
གཉིས། ལོ་ཙཱ་བ་སྐ་བ་དཔལ་བརྩེགས་སྐོར། །
ལོ་ཙཱ་བ་སྐ་བ་དཔལ་བརྩེགས་ནི་འཕན་པོའི་ཡུལ་དུ་ཡབ་སྐ་བ་བློ་ལྡན་
དང་ཡུམ་འབྲོ་བཟའ་རྡོ་རྗེ་ལྕམ་གཉིས་ཀྱི་སྲས་སུ་སྐུ་འཁྲུངས། སྐུ་ཆུང་ངུའི་
དུས་སུ་བྱིས་པ་གཞན་དང་མི་འདྲ་བར་སྐྱེས་སྟོབས་ཀྱི་རྩལ་དང་ལྡན་པ་ཞིག་
ཡོད། སྐུ་ན་སོན་པའི་དུས་ན་བཙན་པོའི་བཀའ་བཞིན་འཕགས་ཡུལ་དུ་བྱོན།
《ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད》ལས་“དེ་ནས་རྒྱལ་པོ་ཁྲི་སྲོང་ལྡེ་
129



བཙན་གྱིས་ལོ་ཙཱ་བ་སྐ་བ་དཔལ་བརྩེགས་དང༌། ཅོག་རོ་ཀླུའི་རྒྱལ་མཚན། རྨ་
རིན་ཆེན་མཆོག་དང་གསུམ་ལ། གསེར་ཕྱེ་བྲེ་ཞོ་གཅིག་བརྫངས་ནས་རྒྱ་གར་གྱི་
འབྲི་ཀ་མ་ལ་ཤི་ལའི་གཙུག་ལག་ཁང་ནང་བཞུགས་པའི་རྒྱལ་པོ་དྷརྨ་ཙཀྲ་ལ་
གསེར་འདི་ཕུལ་ལ། ངའི་གསེར་ཕུལ་བའི་སྐྱེས་ལན་དུ་ཕྱི་ནང་གི་ཆོས་མཐའ་
དག་ལ་མཁས་པའི་པཎྜི་ཏ་གཅིག་ཞུ་གྱིས་ལ། ལོ་ཙཱ་བ་གསུམ་གྱིས་སྤྱན་དྲོངས་
ཤོག་གསུངས་ནས་བཏང་ངོ”(ཤོག་ ༣༢༩)ཞེས་གསུངས། ལོ་ཙཱ་བ་སྐ་བ་
དཔལ་བརྩེགས་སོགས་རྒྱ་གར་དུ་ཕེབས་ནས་བཙན་པོའི་བཀའ་བཞིན་པཎྜི་ཏ་
བི་མ་ལ་མི་ཏྲ་ལ་སོགས་བོད་དུ་སྤྱན་དྲངས་ནས་བཀའ་བསྟན་གཞུང་ལུགས་མང་
པོ་བོད་དུ་བསྒྱུར། དུས་དེར་སློབ་དཔོན་ཀ་མ་ལ་ཤཱི་ལ་དང༌། ཧྭ་ཤང་མ་ཧཱ་ཡ་
ན་སྟོན་རྩེན་གཉིས་ཀྱི་རྩོད་གླེང་མཇུག་སྒྲིལ་མཇུག་བསྡོམས་མཚོན་ཆེད་《སྒོམ་
རིམ་རྣམ་གསུམ》དང་《དབུ་མ་སྣང་བ》བརྩམས་ཏེ་བཙན་པོ་ཁྲི་སྲོང་ལྡེ་བཙན་
ལ་ཕུལ། ལོ་ཙཱ་བ་སྐ་བ་དཔལ་བརྩེགས་ཀྱིས་《དབུ་མ་སྣང་བ》བོད་ཀྱི་སྐད་ཡིག་
ཏུ་བསྒྱུར། སྐ་བ་དཔལ་བརྩེགས་ནི་བཙན་པོ་ཁྲི་སྲོང་ལྡེ་བཙན་སྐུ་འཚོ་བཞུགས་
སྐབས་ཀྱི་ལོ་ཆེན་སྐ་ཅོག་ཞང་གསུམ་གྱི་ཡ་གྱལ་ཞིག་ཡིན་ལ། ལོ་ཙཱ་བ་རབ་
དགུའི་བྱེ་བྲག་གཞོན་ནུ་གསུམ་གྱི་ཡ་གྱལ་ཞིག་ཀྱང་ཡིན། ལོ་ཆེན་དེས་སྔ་རྗེས་
སུ་བཀའ་བསྟན་གཞུང་ལུགས་རབ་དང་རིམ་པ་བོད་ཀྱི་སྐད་ཡིག་ཏུ་བསྒྱུར་བ་སྟེ།
སློབ་དཔོན་ཉི་མ་གྲུབ་ཀྱིས་མཛད་པའི་《ས་བཅུའི་རྣམ་པར་བཤད་པའི་བཤད་
པ》དང་། སློབ་དཔོན་རྒྱུན་བཟང་པོས་མཛད་པའི་《བཟང་པོ་སྤྱོད་པའི་འགྲེལ་
པ》སློབ་དཔོན་སེང་གེ་བཟང་པོས་མཛད་པའི་《ཕར་ཕྱིན་མངོན་རྟོགས་རྒྱན་
གྱི་འགྲེལ་པ》རྗེ་བཙུན་བྱམས་པས་མཛད་པའི་《མདོ་སྡེ་རྒྱན》སློབ་དཔོན་
དབྱིག་གཉེན་གྱིས་མཛད་པའི་《མདོ་སྡེ་རྒྱན་གྱི་འགྲེལ་པ》དང་། 《ཆོས་མངོན་
པ་མཛོད་ཀྱི་ཚིག་ལེའུར་བྱས་པ》《ཆོས་མངོན་པ་མཛོད་ཀྱི་འགྲེལ་པ》སློབ་
དཔོན་བློ་གྲོས་ཆེན་པོས་མཛད་པའི་《དབུ་མ་རིན་ཆེན་ཕྲེང་བའི་རྒྱ་ཆེར་བཤད་
པ》སློབ་དཔོན་ཀླུ་སྒྲུབ་ཀྱིས་མཛད་པའི་《རྩོད་པ་བཟློས་པའི་ལེའུར་བྱས་པ》
130



དང་《རྩོད་པ་བཟློས་པའི་འགྲེལ་པ》སློབ་དཔོན་ཀ་མ་ལ་ཤཱི་ལས་མཛད་པའི་
《དབུ་མ་དེ་ཁོ་ན་ཉིད་སྣང་བ》དང་《དབུ་མ་སྣང་བ》སློབ་དཔོན་ཆོས་གྲགས་
ཀྱིས་མཛད་པའི་《གཏན་ཚིགས་ ཐིགས་པ》སོགས་འཕགས་ཡུལ་ གྱི་ལོ་པཎ་
རྣམས་ཀྱིས་མཛད་པའི་བཀའ་བསྟན་སྤྱི་དང་ཁྱད་པར་དུ་རིགས་པའི་གཞུང་
ལུགས་བསྒྱུར་ཞུས་གནང་བ་ཤིན་ཏུ་མང་། ལོ་ཙཱ་བ་འདི་ཉིད་ཀྱིས་བོད་གངས་
ཅན་ཡུལ་དུ་ཚད་མ་རིག་པའི་སྲོལ་བཏོད་པར་བཀའ་དྲིན་ལྷག་པར་ཆེ་བས་སྙན་
པའི་མཚན་བཟང་བ་དན་གཡོ་བ་ལྟར་ཕྱོགས་བཞི་ཀུན་ཏུ་ཁྱབ་པ་བཅས་སོ། །
གསུམ། ལོ་ཙཱ་བ་ཅོག་རོ་ཀླུའི་རྒྱལ་མཚན་སྐོར། །
ལོ་ཙཱ་བ་ཅོག་རོ་ཀླུའི་རྒྱལ་མཚན་ནི་སྐུ་ཆུང་ངུའི་དུས་ནས་རིག་པའི་གནས་
ལ་སྦྱང་པ་རྩེར་སོན་མཛད། རྒྱལ་པོ་ཁྲི་སྲོང་ལྡེ་བཙན་གྱི་སྐུ་དུས་ནས་མཚན་
བཟང་གང་སར་ཁྱབ། དེ་ནས་བཙན་པོའི་བཀའ་བཞིན་ལོ་ཙཱ་བ་སྐ་བ་དཔལ་
བརྩེགས་དང་། རྨ་རིན་ཆེན་མཆོག་དང་ལྷན་དུ་རྒྱ་གར་འཕགས་པའི་ཡུལ་དུ་
བྱོན་ཏེ་པཎྜི་ཏ་བི་མ་ལ་མི་ཏྲ་བོད་དུ་གདན་དྲངས། དཀའ་ངལ་གང་ལའང་མ་
འཛེམས་ པར་ བོད་ དུ་ ཚད་ མ་ རིག་ པའི་སྲོལ་གཏོད་ཆེད་ མཛད་ པ་ རྒྱ་ཆེར་
སྤེལ། །
ལོ་ཙཱ་བ་འདི་ཉིད་ཀྱིས་《འཁོར་ལོ་དང་པོར་གཏོགས་པ་དགེ་སློང་ཕའི་
ཁྲིམས་ཉིས་བརྒྱ་ལྔ་བཅུ་རྩ་གསུམ་མདོར་བསྡུས་ནས་སྟོན་པ་ཕའི་སོ་ཐར་གྱི་
མདོ》བམ་པོ་གཉིས་པ་དང༌། 《དེའི་དོན་རྒྱ་ཆེར་བཤད་པ་ཕའི་རྣམ་འབྱེད》ཤོ་
ལོ་ཀ་ཉིས་ཁྲི་བཞི་སྟོང་དགུ་བརྒྱ་བམ་པོ་བརྒྱད་ཅུ་རྩ་གསུམ། 《དགེ་སློང་མའི་
ཁྲིམས་སུམ་བརྒྱ་དྲུག་ཅུ་རེ་བཞི་བསྡུས་ནས་སྟོན་པ་མའི་སོ་ཐར་གྱི་མདོ》བམ་པོ་
གཉིས་པ། གཞན་ཡང་《མི་འཁྲུགས་པའི་སྒྲུབ་ཐབས》དང་། དཱི་པཾ་ཀ་ར་ཤྲཱི་ཛྙཱ་
ན་ཡིས་མཛད་པའི་《སྦྱིན་སྲེག་གི་ཆོ་ག》སློབ་དཔོན་ཀླུ་སྒྲུབ་ཀྱིས་མཛད་པའི་
《དབུ་ མ་ རྩ་ བའི་ ཚིག་ ལེའུར་ བྱས་ པ་ ཤེས་ རབ》སློབ་ དཔོན་ སངས་ རྒྱས་
131



it
it
is
བསྐྱངས་ཀྱིས་མཛད་པའི་《དབུ་མ་རྩ་བའི་འགྲེལ་པ་བུདྡྷ་པ་ལི་ཏ》སློབ་དཔོན་
བཙུན་པ་ལེགས་ལྡན་གྱིས་མཛད་པའི་《དབུ་མ་རྩ་བའི་འགྲེལ་པ་ཤེས་རབ་སྒྲོན་
མ》ལ་སོགས་པ་བཀའ་བསྟན་དུ་མ་བསྒྱུར་ཞུས་མཛད། ལོ་ཆེན་འདི་ནི་ཁྲི་སྲོང་
ལྡེ་བཙན་གྱི་སྐུ་དུས་སུ་མཚན་སྙན་གྲགས་ཆེ་བའི་ལོ་ཙཱ་བ་སྐ་ཅོག་ཞང་གསུམ་གྱི་
ཡ་གྱལ་དང་། ལོ་ཙཱ་བ་རབ་དགུའི་ནང་གསེས་གཞོན་ནུ་གསུམ་གྱི་བྱེ་བྲག་ཅིག་
ཡིན་ལ། གངས་ཅན་བོད་ཀྱི་ཡུལ་དུ་ཚད་མ་རིག་པའི་སྲོལ་འབྱེད་པར་བཀའ་
དྲིན་ལྷག་པར་ཆེ་བའི་མཁས་པའི་གཙུག་རྒྱན་ཞིག་ཀྱང་ཡིན་པ་བཅས་སོ། །
བཞི། ལོ་ཙཱ་བ་ཞང་ཡེ་ཤེས་སྡེའི་སྐོར། །
ལོ་ཙཱ་བ་ཞང་ཡེ་ཤེས་སྡེ་ནི་སྐུ་ན་ཆུང་ངུའི་དུས་ནས་སྐྱེ་བོ་གཞན་དང་མི་
འདྲ་བར་སྐྱེས་སྦྱང་གི་ཡོན་ཏན་ལ་མཆོག་ཏུ་མངའ་བ་ཞིག་ཡོད། ཁོང་ནི་
བཙན་པོ་ཁྲི་སྲོང་ལྡེ་བཙན་གྱི་སྐུ་དུས་སུ་མཚན་སྙན་གྲགས་ཆེ་བའི་ལོ་ཙཱ་བ་སྐ་
ཅོག་ཞང་གསུམ་ གྱི་ཡ་གྱལ་ཞིག་ཡིན་ལ། ལོ་ཙཱ་བ་རབ་དགུའི་ནང་གསེས་
གཞོན་ནུ་གསུམ་གྱི་བྱེ་བྲག་ཅིག་ཀྱང་ཡིན། །
ལོ་ཙཱ་བ་འདི་ཉིད་ཀྱིས་《ཤེས་རབ་ཀྱི་ཕ་རོལ་དུ་ཕྱིན་པ་སྟོང་ཕྲག་བརྒྱ་པ》
དང་། 《ཡུམ་འབྲིང་པོ་སྟོང་ཕྲག་ཉི་ཤུ་ལྔ་པ》《ཁྲི་བརྒྱད་སྟོང་པ་བམ་པོ་དྲུག་
ཅུ》《ཤེས་རབ་ཁྲི་པ་བམ་པོ་སུམ་ཅུ་རྩ་བཞི་པ》《ཤེས་རབ་ཀྱི་ཕ་རོལ་དུ་ཕྱིན་པ་
རབ་རྩལ་རྣམ་གནོན་གྱིས་ཞུས་པའི་མདོ》《ཤེར་ཕྱིན་ལྔ་བརྒྱ་པ》《ཤེས་རབ་
ཀྱི་ཕ་རོལ་དུ་ཕྱིན་པ་སུམ་བརྒྱ་པར་གྲགས་པ་རྡོ་རྗེ་གཅོད་པ》《འཁོར་ལོ་ཐ་
མར་གཏོགས་པ》《གསང་བ་བསམ་གྱིས་མི་ཁྱབ་པ་བསྟན་པའི་ལེའུ》བམ་པོ་
བཅུ་དང་ལེའུ་ཉེར་ལྔ། 《རྨི་ལམ་བསྟན་པའི་ལེའུ》བམ་པོ་གསུམ་པ། 《འོད་
དཔག་མེད་ཀྱི་ཞིང་ཁམས་བཀོད་པའི་ལེའུ》《བདེ་ཆེན་གཤེགས་པ་མི་འཁྲུགས་
པའི་བཀོད་པ་ལེའུ》བམ་པོ་ལྔ། 《ལྷ་མོ་བརྒྱད་ཀྱི་གཟུངས》སོགས་བཀའ་
བསྟན་གཞུང་ལུགས་མང་དུ་བསྒྱུར་གནང་མཛད་དེ་བོད་གངས་ཅན་ཡུལ་དུ་
132



ཚད་མ་རིག་པའི་བསྟན་པའི་སྲོལ་བཏོད་པར་མཛད་འཕྲིན་ནམ་མཁའ་དང༌
མཉམ་པ་བཅས་སོ། །
མདོར་ན། སངས་ རྒྱས་བསྟན་པ་སྔ་དར་གྱི་དུས་ཆོས་རྒྱལ་ཁྲི་སྲོང་ལྡེ་
བཙན་གྱི་བཀའ་བཞིན་སྐ་བ་དཔལ་བརྩེགས་དང༌། ཅོག་རོ་ཀླུའི་རྒྱལ་མཚན།
རྨ་རིན་ཆེན་མཆོག་སོགས་རྒྱ་གར་འཕགས་པའི་ཡུལ་དུ་བྱོན་ཏེ་རྒྱ་གར་རྒྱལ་པོ་
དྷ་རྨ་ཙཀྲ་ལ་གསེར་ཕུལ་ཏེ་པཎྜི་ཏ་གདན་དྲང་པར་ཕེབས། རྒྱལ་པོའི་བཀའ་
ལྟར་འཕགས་ཡུལ་གྱི་པཎྜི་ཏ་བི་མ་ལ་མི་ཏྲ་ལ་སོགས་ལོ་པཎ་མང་པོ་བོད་དུ་
གདན་དྲངས། བཀའ་བསྟན་གྱི་གཞུང་ལུགས་མང་པོ་བོད་དུ་བསྒྱུར། སྔར་
མེས་པོའི་ དུས་ སུ་ བསྒྱུར་ བའི་ བསྟན་ བཅོས་ མང་ པོར་ བསྒྱུར་སྐྱོན་མང་བས་
བཙན་པོ་ཁྲི་སྲོང་ལྡེ་བཙན་གྱི་སྐུ་ཚེའི་སྨད་དུ་ལོ་ཙཱ་བ་སྐ་ཅོག་ཞང་གསུམ་ལ་
བཀའ་བསྩལ་ནས་བསྒྱུར་སྐྱོན་མཐའ་དག་བསལ་ཏེ་བཀའ་བསྟན་གཞུང་ལུགས་
རྣམས་ལ་བསྒྱུར་སྐྱོན་བརྒྱད་ཀྱི་ཆ་ཅུང་ཟད་ཙམ་ཡང་མེད་པར་བསྒྱུར་བ་ཐམས་
ཅད་དག་པར་བྱས། དེ་ནས་ཁྲི་རལ་པ་ཅན་གྱི་སྐུ་དུས་སུ་ལོ་ཙཱ་བ་སྐ་ཅོག་ཞང་
གསུམ་དང་། ལོ་ཆེན་བཻ་རོ་ཙ་ན་སོགས་ཀྱིས་དཔལ་ལྡན་ཆོས་ཀྱི་གྲགས་པས་
མཛད་པའི་《ཚད་མ་ཀུན་བཏུས》དང་། དེའི་དགོངས་འགྲེལ་བསྟན་བཅོས་
ཆེན་མོ་《ཚད་མ་སྡེ་བདུན》སོགས་ཚད་མའི་གཞུང་ལུགས་གལ་ཆེ་མང་པོ་བོད་
དུ་བསྒྱུར། ལྷ་ས་དང་བསམ་ཡས་ཁུལ་གྱི་དགོན་སྡེ་སོ་སོར་རྩོད་གྲྭ་དང་། སྒོམ་
གྲྭ། བཤད་སྒྲ་བཅས་བཙུགས། ཚད་མ་རིག་པའི་འཆད་ཉན་གྱི་སྲོལ་ཐོག་མར་
དར། འོན་ཀྱང་དུས་དེར་བཙན་པོ་ཁྲི་རལ་པ་ཅན་གྱིས་སངས་རྒྱས་ཆོས་ལུགས་
ལ་དམིགས་བསལ་གྱིས་ དད་ནས་ དབུའི་ རལ་ པ་ གཡས་ གཡོན་ དུ་དར་ཡུག་
བཏགས། དེའི་སྟེང་དུ་དགེ་བདུན་པ་རྣམས་ བཞུགས་ པར་ མོས་ པས་ དགེ་
འདུན་དབུ་སྡེ་གཉིས་གྲགས། 《ཆོས་འབྱུང་མེ་ཏོག་སྙིང་པོ་སྦྲང་རྩིའི་བཅུད》
ནང་“ ཐུགས་དད་པས་རྗེའི་དབུ་ཐོད་ཕུད། རབ་ཏུ་བྱུང་བའི་གདན་དུ་བཏིང༌།
རབ་ཏུ་བྱུང་མ་ཐག་ལ་ཞབས་སྤྱི་བོར་ལེན། གོས་ངུར་སྨིག་སྐྱེ་བོས་གྱོན་པ་
133



གཟིགས་ན་ཡང་ཕྱག་དེང་མཛད། དན་གྱི་ལྕང་ཚུལ་དུ་བླ་སྒོ་དང་པོ་དགེ་
འདུན་ལ་ཕུལ། བོད་ཡུལ་དང་། གཞན་ཡང་རལ་པ་ཅན་གྱི་མངའ་འོག་ན་
ཡོད་པ་རྣམས་ལ་བཀའ་བསྩལ་ནས། ལྷ་ཁང་སྟོང་རྩ་དང་མཆོད་རྟེན་བྱེ་བ་
བཞེངས་སོ། ཞང་བློན་གྱི་སྙིང་ཕྱག་གི་རྟེན་ཕུལ་པས་ལྷུང་ཕྱག་ཉི་ཤུ་རྩ་གཅིག་
ཕུལ་ཡང་ལན་མི་གནང༌། བོད་ཡོངས་ལ་རྗེའི་དཔྱ་བསྡུས་ནས་དགེ་འདུན་ལ་
བླ་ནས་འཚོ་ བ་འབུལ། རབ་ ཏུ་བྱུང་བ་རེ་རེ་ལ་ཡང་འབངས་ཁྱིམ་བདུན་
བདུན་ལྷ་རིས་སུ་ཕུལ་ནས་ན་བཟའ་སྦྱོར། རབ་བྱུང་གི་གོས་ ལྷན་པ་ཅན་
གཟིགས་ནས་དེའི་ལྷ་རིས་ལ་བྲིས་ནས་བཀའ་དྲག་ཏུ་བསྩལ། སྐྱེ་བོ་ཁྱིམ་པ་
ཆོས་ལ་མོས་ཀུན་རབ་ཏུ་བྱུང་བའི་མདུན་ས་བཞིན་ཆོས་དང་བསྟུན་པས་བདེ་
ཞིང་སྐྱིད་ པར་ མཛད”(ཤོག་ ༤༢༣–༩༢ ༤)ཅེས་འཁོད་ པ་ ལྟར། དགེ་
འདུན་གྱི་སྡེ་ལ་དམིགས་བསལ་གྱི་བཀུར་སྟི་དང་དབང་ཆ་མང་པོ་གནང་བས།
སངས་རྒྱས་ཆོས་ལུགས་པ་རྣམས་ཀྱི་དབང་ཆ་རིམ་བཞིན་ཤུགས་ཆེར་སོང་། དེ་
བཞིན་བྲན་ཀ་དཔལ་གྱི་ཡོན་ཏན་བཀའ་ཡི་ཕྱིང་སོང་དུ་བསྐོས། དེ་ནས་བཙུན་
པས་ཐད་ཀར་སྲིད་དབང་བཟུང་བའི་ལམ་སྲོལ་ཆགས། དེར་བརྟེན་བོན་པོ་
དང་དེའི་ཕྱོགས་གཏོགས་ཀྱི་བློན་པོ་འགའ་ཞིག་ཡི་མ་རངས་པར་བན་བོན་
དབར་དང་དབང་བསྒྱུར་གྲལ་རིམ་ནང་ཁུལ་གྱི་འཐབ་རྩོད་རྣོ་ངར་ཅན་དུ་ཕྱིན།
བོན་བློན་རྣམས་ཀྱིས་གཡོ་སྒྱུའི་སྦྱོར་བར་བརྟེན་ནས་ཆོས་རྒྱལ་ཁྲི་རལ་པ་ཅན་
བཀྲོངས། དེའི་གཅེན་པོ་ཁྲི་དར་མ་ཨུ་དུམ་བཙན་སྲིད་ཁྲིར་བསྐོས། དེས་ཁྲི་
ལ་འཁོད་མ་ཐག་ཏུ་སངས་རྒྱས་ཆོས་ལུགས་པར་རྡུང་རྡེག་ཤུགས་ཆེན་བཏང་བ་
མ་ཟད། བོད་ཀྱི་རིག་གནས་བསྟན་བཅོས་ཆེན་པོ་བརྒྱད་ལས་དང་པོ་སུམ་ཅུ་
པ་དང་དྲུག་པ་རྟགས་ཀྱི་འཇུག་པ་གཉིས་མ་གཏོགས་དེ་མིན་བསྟན་བཅོས་ཆེན་
པོ་དྲུག་གི་མིང་ཙམ་ཡང་མེད་པར་བཟོས་པས། བོད་གངས་ཅན་གྱི་རིག་གནས་
ལ་རྩ་མེད་རང་བཞིན་ལྡན་པའི་རྡུང་རྡེག་ཕོག དེ་རྗེས་བཙན་པོའི་རྒྱལ་རབས་
ཡོངས་སུ་ཐོར་ཞིག་ཏུ་སོང་བ་དང་། བན་བོན་གཉིས་ཀ་མིང་ཙམ་ལས་མ་ལུས་
134



པར་གྱུར་རོ། །
གསུམ་པ། སངས་རྒྱས་བསྟན་པ་ཕྱིར་དར་ཏེ་བོད་སིལ་
བུའི་དུས་སུ་གངས་ཅན་ཡུལ་དུ་ཚད་མ་རིག་
པའི་བསྟན་པ་ཇི་ལྟར་དར་བའི་སྐོར། །
ལེའུ་གོང་མར་སྨྲས་པ་བཞིན། བཙན་པོ་གླང་དར་མས་བོད་ཁ་བ་ཅན་དུ་
སངས་རྒྱས་བསྟན་པར་རྩ་མེད་རང་བཞིན་ལྡན་པའི་རྡུང་རྡེག་བཏང་རྗེས་བོད་
ཀྱི་ཚད་མ་རིག་པའི་བསྟན་པ་དགུན་གྱི་མེ་ཏོག་ལྟར་ཉམས་ཞན་གྱི་གནས་སུ་
ལྷུངས། དེ་ནས་མི་ལོ་བརྒྱད་ཅུ་ཙམ་སོང་རྗེས་འདུལ་བའི་བསྟན་པ་གངས་ཅན་
ཡུལ་སྟོད་སྨད་གཉིས་ནས་དར། 《རྒྱལ་རབས་གསལ་བའི་མེ་ལོང》ནང་“རྒྱལ་
པོ་སྡིག་ཅན་གྱིས་ཆོས་བསྣུབས་ནས་ལོ་བརྒྱད་ཅུ་ལོན་པ་ན་བསམ་ཡས་ཀྱི་མངའ་
བདག་ཚ་ན་ཡེ་ཤེས་རྒྱལ་མཚན་དེས་བདག་རྐྱེན་མཛད་ནས་ཁམས་སུ་སྡོམ་པ་
ལེན་པའི་ཐོག་མར་དབུས་གཙང་གི་མི་བདུན་དུ་གྲགས་པ་ནི། ཀླུ་མེས་ཤེས་
རབ་ཚུལ་ཁྲིམས། འབྲི་ཡེ་ཤེས་ཡོན་ཏན། ཚོང་གེ་ཤེས་རབ་སེང་གེ། ལོ་སྟོན་
རྡོ་རྗེ་དབང་ཕྱུག སུམ་པ་ཡེ་ཤེས་བློ་གྲོས། རྒྱ་བློ་གྲོས་ཤེས་རབ། གཞོན་བན་
ཆོས་མཆོག་དང་བདུན་གྱིས་གྲུམ་ཡེ་ཤེས་རྒྱལ་མཚན་ལ་མཁན་པོ་ཞུས། ཅོ་རོ་
ཤེས་རབ་བྱང་ཆུབ་ ལ་ སློབ་དཔོན་ཞུས་ནས་ བཀའ་ དྲིན་ མནོས་ སོ”(ཤོག་
༢ ༤༢)ཞེས་འཁོད། དེ་རྗེས་ཚ་ན་ཡེ་ཤེས་རྒྱལ་མཚན་སྐུ་བདེ་བར་གཤེགས་
ཀྱང་། དེའི་སྲས་གཙང་པོ་ཁྲི་ལས་བདག་རྐྱེན་མཛད་དེ། ཀླུ་མེས་ཤེས་རབ་
ཚུལ་ཁྲིམས་དང་། འབྲི་ཡེ་ཤེས་ཡོན་ཏན་སོགས་དབུས་གཙང་མི་བདུན་གྱིས་
དབུས་གཙང་ཁུལ་དུ་སངས་རྒྱས་བསྟན་པའི་གཙུག་ལག་ཁང་དུ་མ་བཞེངས།
དགེ་འདུན་གྱི་སྡེ་བཙུགས། ཆོས་ཀྱི་འཁོར་ལོ་རྒྱ་ཆེར་བསྐོར། སངས་རྒྱས་
135



བསྟན་པའི་མེ་རོ་བསླངས་ནས་དབུས་གཙང་ཁུལ་དུ་བསྟན་པའི་སྒྲོན་མེ་སྤར་
ཞེས་གྲགས། དེ་ནས་སངས་རྒྱས་བསྟན་པ་གོང་དུ་སྤེལ་ཆེད། སྟོད་མངའ་རིས་
བསྐོར་གསུམ་ནས་ཁྱེའུ་རིག་པ་རྣོ་བ་ཉི་ཤུ་རྩ་གཅིག་རྒྱ་གར་འཕགས་པའི་ཡུལ་
དུ་བརྫངས། འོན་ཀྱང་ཁྱེའུ་བཅུ་དགུ་རྒྱ་གར་འཕགས་པའི་ཡུལ་དུ་སླེབས་རྗེས་
ཚ་བའི་ནད་ཀྱིས་གྲོངས། ཞང་ཞུང་གི་ལྷ་བཟོ་ལོ་ཆེན་རིན་ཆེན་བཟང་པོ་དང་།
སྤུ་རངས་ཀྱི་ལོ་ཆུང་ལེགས་པའི་ཤེས་རབ་རྣམ་གཉིས་མཁས་པའི་རྩེ་མོར་སོན་ཏེ་
བཀའ་བསྟན་གཞུང་ལུགས་མང་པོ་བོད་དུ་བསྒྱུར། སྙན་པའི་མཚན་བཟང་
ཕྱོགས་བཞི་གང་སར་ཁྱབ། དུས་དེར་མདོ་སྨད་ཁུལ་དུ་ལོ་པཎ་མང་པོ་བྱོན་
ནས་བཀའ་བསྟན་གཞུང་ལུགས་མང་པོ་བོད་དུ་བསྒྱུར། དགེ་འདུན་གྱི་སྡེ་
བཙུགས། བསྟན་ པའི་ གཙུག་ ལག་ ཁང་ མང་ པོ་ བཞེངས་ ནས་ འདུལ་ བའི་
བསྟན་པ་དར། །
དེ་ནས་ལྷ་བླ་མ་ཡེ་ཤེས་འོད་ཀྱི་བཀོད་མངགས་ལྟར། ནག་ཚོ་ལོ་ཙཱ་བ་
གཙོ་འཁོར་ལྔ་རབ་བྱུང་དང་པོའི་མེ་གླང་(སྤྱི་ལོ1037)ལོར་འཕགས་ཡུལ་དུ་ཇོ་
བོ་རྗེ་གདན་དྲང་བར་ཕེབས། ནག་ཚོ་ལོ་ཙཱ་བ་སྐུ་འཁོར་རྣམས་ཀྱིས་དཀའ་
ངལ་དུ་མ་ཁྱད་དུ་བསད་ནས་ཇོ་བོ་རྗེ་བོད་དུ་གདན་དྲངས། ཇོ་བོ་རྗེ་དང་སྐུ་
འཁོར་རྣམས་མངའ་རིས་ སུ་ལོ་གསུམ་བཞུགས་ རིང་ བོད་ སྟོན་ མང་ པོ་ ཆོས་
གསན་པར་ཕེབས། ལྷ་བླ་མ་ཡེ་ཤེས་འོད་སོགས་བོད་སྟོན་མང་པོའི་རེ་འདུན་
ལྟར་ཇོ་བོ་རྗེས་བྱང་ཆུབ་ལམ་སྒྲོན་གསུངས། དེ་ནས་རིམ་བཞིན་ཡུལ་དབུས་སུ་
བྱོན། ཁུ་ སྟོན་བརྩོན་འགྲུས་གཡུང་དྲུང་དང༌། རྔོག་ལེགས་པའི་ཤེས་རབ་
གཉིས་ཀྱིས་ཞུས་ནས་དབུ་མ་རིག་པའི་ཚོགས་དྲུག་གསུངས། དེ་བཞིན་ཇོ་བོ་རྗེ་
དང་ལོ་ཆེན་རིན་ཆེན་བཟང་པོ་སོགས་ཀྱིས་སློབ་དཔོན་ཟླ་བ་གྲགས་པས་མཛད་
པའི་དབུ་མ་ཕུང་པོ་ལྔ་པ་སོགས་བསྟན་བཅོས་མང་དུ་བསྒྱུར། བོད་དུ་སླར་
ཡང་ཚད་མ་རིག་པའི་བསྟན་པའི་ཉི་མ་ཤར། ཇོ་བོ་རྗེ་ཉིད་ལ་སློབ་མ་མང་དུ་
བྱུང་བ་དེ་དག་གི་ནང་ནས་མཚན་སྙན་ཤིན་ཏུ་ཆེ་བ་ནི་ཁུ་སྟོན་བརྩོན་འགྲུས་
136



གཡུང་དྲུང་དང་། འབྲོམ་སྟོན་རྒྱལ་བའི་འབྱུང་གནས། རྔོག་ལེགས་པའི་ཤེས་
རབ་སོགས་དང་དེ་བཞིན་ལྷ་བླ་མ་ཡེ་ཤེས་འོད། ལོ་ཆེན་རིན་ཆེན་བཟང་པོ།
ལོ་ཆུང་གྲགས་འབྱོར་ཤེས་རབ། རྒྱ་བརྩོན་འགྲུས་སེང་གེ། ནག་ཚོ་ལོ་ཙཱ་བ་
ཚུལ་ཁྲིམས་རྒྱལ་མཚན་སོགས་མཁས་པའི་དབང་པོ་མང་དུ་བྱུང་། དེ་དག་གིས་
དབུས་གཙང་སྟོད་སྨད་བར་གསུམ་དུ་དགེ་འདུན་གྱི་སྡེ་བཙུགས། བསྟན་པའི་
གཙུག་ལག་ཁང་མང་དུ་བཞེངས། ཇོ་བོ་རྗེའི་དགོངས་དོན་ལྟར་གཞུང་ལུགས་
རྒྱ་ཆེར་སྤེལ། ཁྱད་པར་དུ་ཇོ་བོ་རྗེའི་ཐུགས་སྲས་རྔོག་ལེགས་པའི་ཤེས་རབ་ལ་
ལུང་པ་ཡ་གིའི་ཕུ་ལ་བསྟན་པའི་གཙུག་ལག་ཁང་བཞེངས་ཏེ་འཆད་ཉན་བགྱིས།
དེས་བསྟན་པ་དང་འགྲོ་བ་ལ་ ཤིན་ ཏུ་ ཕན་ པ་ཡོང་ཞེས་ལུང་བསྟན་པ་ལྟར། །
རྔོག་ལེགས་པའི་ཤེས་རབ་ཀྱིས་མི་རིང་བར་གསང་ཕུ་དགོན་ཕྱག་བཏབ་སྟེ་ཚད་
མ་རིག་པའི་འཆད་ཉན་གྱི་བསྟན་པ་བཙུགས། དེ་ནས་སངས་རྒྱས་བསྟན་པ་ཕྱི་
དར་དུས་ཚད་མ་རིག་པའི་བསྟན་པའི་དབུ་བརྙེས་པ་བཅས་སོ། །
གཅིག རྔོག་ལེགས་པའི་ཤེས་རབ་ཀྱི་མཛད་པའི་སྐོར། །
རྔོག་ལེགས་པའི་ཤེས་རབ་ནི་བཙན་པོ་ཁྲི་སྲོང་ལྡེ་བཙན་གྱི་བློན་པོ་རྔོག་
ཆེན་པོའི་སྐུ་རྒྱུད་ཡར་འབྲོག་གི་གསང་སྔགས་རྙིང་མའི་དགེ་བཤེས་རྡོ་རྗེ་གཞོན་
ནུར་གདུང་སྲས་ལྔ་ཡོད་པའི་ཆེ་བར་སྐུ་འཁྲུངས། སྐུ་ཆུང་ངུའི་དུས་ནས་བྱིས་
པ་གཞན་དང་མི་འདྲ་བར་སྐྱེས་སྟོབས་ཀྱི་རྩལ་དང་ལྡན། འབྲི་ཡེ་ཤེས་ཡོན་
ཏན་གྱི་དྲུང་ནས་རབ་བྱུང་གི་སྡོམ་པ་བཞེས། དེ་ནས་མངའ་རིས་གུ་གེ་རྒྱལ་
པོའི་བཀའ་བཀོད་ལྟར་ཁ་ཆེའི་ཡུལ་དུ་ཕེབས་ཏེ་ལོ་པཎ་མང་པོའི་ཞབས་ལ་
གཏུགས་ཏེ་སངས་རྒྱས་ཆོས་ལུགས་སོགས་ལ་སྦྱང་པ་མཐར་ཕྱིན་མཛད། དེ་
ནས་ལོ་ཆེན་རིན་ཆེན་བཟང་པོ་དང་ལྷན་དུ་བསྟན་བཅོས་མང་དུ་བསྒྱུར། རབ་
བྱུང་དང་པོའི་ཤིང་བྱ་(སྤྱི་ལོ 1045)ལོར་ཡུལ་དབུས་སུ་ཕེབས་ཏེ་བཤད་གྲྭ་
བཙུགས་ཐོག་སློབ་མ་མང་དུ་བསྐྱངས། ཇོ་བོ་རྗེ་དཔལ་ལྡན་ཨ་ཏི་ཤ་བོད་དུ་
137



ཕེབས་སྐབས་རྔོག་ལོ་ཙཱ་བས་ལྷ་སར་གདན་དྲངས་ཏེ་བསྙེན་བཀུར་ཞབས་ཏོག་
གང་ལེགས་མཛད། ནག་ཚོ་ལོ་ཙཱ་བ་དང་ལྷན་དུ་ཇོ་བོ་རྗེ་མཇལ་ཏེ་བཀའ་
གདམས་མན་ངག་མང་དུ་གསན། ཁུ་སྟོན་བརྩོན་འགྲུས་གཡུང་དྲུང་དང་ལྷན་
དུ་ཇོ་བོ་རྗེའི་དྲུང་ནས་བཀའ་གདམས་བུ་ཆོས་ཞུས། བཀའ་གདམས་ཀྱི་མེས་པོ་
ཇོ་རྔོག་འབྲོམ་གསུམ་གྱི་ཡ་གྱལ་དུ་གྱུར། མཁྱེན་རྩལ་རབ་ཏུ་རྒྱས་ཤིང་སྙན་
པའི་མཚན་བཟང་བ་དན་སྲིད་པའི་རྩེ་མོར་གཡོ་བ་ལྟར་གང་སར་ཁྱབ། དེ་
ནས་ཇོ་བོ་རྗེ་མཉེས་ཐང་དུ་བཞུགས་པའི་སྐབས་སུ་ལུང་པ་ཡ་གིའི་ཕུར་ཁྱོད་
ཀྱིས་བསྟན་པའི་གཙུག་ལག་ཁང་ཕྱག་བཏབ་སྟེ་འཆད་ཉན་བགྱིས་དང་བསྟན་
འགྲོར་ཕན་པ་རྒྱ་ཆེ་ཡོང་ངེས་ཡིན་ཞེས་ལུང་བསྟན་པ་ལྟར། བོད་རབ་བྱུང་
དང་པོའི་ཆུ་གླང་(སྤྱི་ལོ1073)ལོར་གསང་ཕུ་དགོན་ཐོག་མར་ཕྱག་བཏབ་སྟེ་
ཚད་མ་རིག་པའི་བཤད་གྲྭ་བཙུགས། འཆད་ཉན་རྒྱ་ཆེར་སྤེལ་བས་འཆད་ཉན་
གྱི་སློབ་དཔོན་མཛད་ཐུབ་པའི་སློབ་མ་ཆིག་སྟོང་ལྔ་བརྒྱ་ཙམ་བྱུང་། ཁྱད་པར་
དུ་ལོ་ཆེན་འདི་ཉིད་ཀྱིས་མཛད་པའི་《ཚད་མ་རྣམ་པར་ངེས་པའི་དཀའ་བའི་
གནས་རྣམ་པ་བཤད་པ་》ཞེས་པའི་ཚད་མའི་བསྟན་བཅོས་དེ་ནི་བོད་རིགས་
རང་གི་མཁས་པས་བརྩམས་པའི་ཚད་མའི་གཞུང་སྔ་ཤོས་གྲས་ཤིག་ཡིན། འདི་
ཡན་ཆད་དུ་གཙོ་བོ་འཕགས་ཡུལ་གྱི་སློབ་དཔོན་ཕྱོགས་གླང་གིས་མཛད་པའི་
《ཚད་མ་ཀུན་བཏུས》སོགས་བསྒྱུར་གཞུང་ལས་མེད་སྟབས་རྔོག་ལོ་ཆེན་གྱིས་
མཛད་པའི་ཚད་མའི་གཞུང་གི་རྒྱུད་པ་ལ་ཚད་མ་གསར་པ་ཞེས་གྲགས། བོད་
གངས་ཅན་ཡུལ་དུ་ཚད་མ་རིག་པའི་འཆད་ཉན་རྒྱ་ཆེར་སྤེལ། མཁས་པའི་
དབང་པོ་འདི་ཉིད་ཀྱི་སློབ་མའི་འཁོར་ཁྲི་ཕྲག་འདུས་པ་ལས་མཁས་པའི་དབང་
པོ་རྔོག་བློ་ལྡན་ཤེས་རབ་དང་ཕྱུ་པ་ཆོས་ཀྱི་སེང་གེ་སོགས་ཀྱིས་རྒྱ་གར་གྱི་ཚད་
མའི་གཞུང་ལུགས་མང་པོ་བོད་དུ་བསྒྱུར་ཏེ་སློབ་དཔོན་དེ་ཉིད་ཀྱི་དགོངས་དོན་
བཞིན་བོད་རང་གི་ཁྱད་ཆོས་ལྡན་པའི་ཚད་མ་རིག་པའི་རྩོད་ལུགས་དར་ཞིང་
རྒྱས་པར་སྤེལ་། །
138



གཉིས། རྔོག་བློ་ལྡན་ཤེས་རབ་ཀྱི་མཛད་པའི་སྐོར། །
རྔོག་བློ་ལྡན་ཤེས་རབ་ནི་རབ་བྱུང་དང་པོའི་ས་ཕག་(སྤྱི་ལོ1059)ལོར་སྐུ་
འཁྲུངས། ཁོང་ནི་རྔོག་ལེགས་པའི་ཤེས་རབ་ལ་གཅུང་པོ་ཆེ་ཆུང་བཞི་ཡོད་པའི་
གསུམ་པ་ཆོས་སྐྱབས་ཀྱི་སྲས་ཡིན་ཞིང་། སྐུ་ཆུང་ངུའི་དུས་བྱིས་པ་གཞན་དང་
མི་འདྲ་བར་སྐྱེས་སྟོབས་ཀྱི་རྩལ་དང་ལྡན། དེ་ནས་དགུང་ལོ་བཅུ་བདུན་སྐབས་
སུ་ལོ་ཙཱ་བ་འདི་ཉིད་ཀྱི་ཨ་ཁུ་རྔོག་ལེགས་པའི་ཤེས་རབ་ཀྱི་དྲུང་དུ་བྱོན་ཏེ་ལོ་
གཅིག་རིང་བཀའ་བསྟན་གཞུང་ལུགས་མང་དུ་གསན། དེ་ནས་རྔོག་ལོ་ཆེན་
གྱིས་ཁྱོད་ཀྱི་སློབ་དཔོན་ངས་མི་ཡོང་བ་འདུག་པས་རྒྱ་གར་འཕགས་པའི་ཡུལ་དུ་
འགྲོ་དགོས་ཞེས་བཀའ་སློབ་གནང་བ་ཙམ་མ་ཟད། དངོས་པོའི་ཆ་རྐྱེན་ཡོངས་
སུ་གནང་སྟེ་འཕགས་ཡུལ་དུ་བརྫངས། དེ་ནས་མངའ་རིས་བརྒྱུད་རྒྱ་གར་དུ་
སློབ་གཉེར་ལ་བྱོན་པའི་ལམ་འགྲོགས་སུ་ལོ་ཙཱ་བ་བཙན་ཁ་བོ་ཆེ་དང་། ཁྱུང་པོ་
ཆོས་བརྩོན། རྭ་ལོ་ཙཱ་བ། གཉན་ལོ་ཙཱ་བ་སོགས་མཉམ་དུ་བྱུང་། ལོ་ཆེན་འདི་
ཉིད་ཀྱིས་རྒྱ་གར་གྱི་ཡུལ་དབུས་དང་ཁ་ཆེའི་ཡུལ་སོགས་ལ་ཕེབས་ཏེ་པཎྜི་ཏ་
བཛྷ་ན་དང་། སུ་མ་ཏི་ཀིརྗི། ཨ་ཏུ་ལུ། བརེནྡྲ་རུ་ཅི་ལ་སོགས་ལོ་པཎ་དུ་མའི་
ཞབས་ལ་གཏུགས་ནས་ལོ་ངོ་བཅུ་བདུན་རིང་མདོ་སྔགས་དང་། སྒྲ་རིག་པ།
ཚད་མ་རིག་པ་སོགས་བཀའ་བསྟན་གཞུང་ལུགས་མཐའ་ཡས་པ་གསན་ནས་
མཁས་པའི་རྩེ་མོར་སོན། དགུང་ལོ་སོ་ལྔ་པ་རབ་བྱུང་དང་པོའི་ཆུ་སྤྲེལ་(སྤྱི་ལོ
1092)ལོར་བོད་དུ་ཕྱིར་ལོག་ཕེབས་རྗེས་སྔོན་དུ་རྔོག་ལེགས་པའི་ཤེས་རབ་
དང་། དེ་རྗེས་མཁར་ཕུ་བ་ལས་བཀའ་གདམས་གཞུང་ལུགས་མང་དུ་གསན།
སློབ་དཔོན་ ཕྱོགས་ གླིང་ གིས་ མཛད་ པའི་《ཚད་ མ་ ཀུན་ བཏུས》དང་ དེའི་
དགོངས་འགྲེལ། དཔལ་ ལྡན་ཆོས་ཀྱི་ གྲགས་ པས་ མཛད་ པའི་《ཚད་མ་སྡེ་
བདུན》ལས་རྣམ་འགྲེལ་སྔ་བསྒྱུར་ལ་དག་བཅོས་དང་། དེ་བཞིན་ཚད་མ་རིག་
པ་དང་ཕར་ཕྱིན་སོགས་བསྟན་བཅོས་རིགས་མི་འདྲ་བ་སྟོང་ཕྲག་འགའ་ཞིག་ ་
139



བོད་ཡིག་ཏུ་བསྒྱུར་གནང་མཛད། བོད་ཀྱི་ལོ་ཆེན་ནང་ནས་གཞུང་བསྒྱུར་མང་
ཤོས་དང༌ མཁས་ ཤོས་ ཡིན་ ཞེས་ སྙན་ པའི་ མཚན་ བཟང་ཕྱོགས་བཞིར་ཁྱབ།
འོན་ཀྱང་ཁེངས་པ་སྐྱུངས་ནས་སྔོན་བྱོན་ལོ་པཎ་ཉི་ཟླ་ལྟ་བུའི་དྲུང་ན་རང་ཉིད་
ནི་རྒྱུ་སྐར་ཆུང་ངུའི་གྲས་སུ་ཚུད་ པ་ ཙམ་ ཞིག་ ཡིན་གསུངས། ལྷ་ ས་ དང་།
བསམ་ཡས། མྱུ་གུ་སྣ། གཉལ་སྒང་ཐོག གཙང་རྒྱང་མཁར་ལ་སོགས་པར་
བཤད་པ་མཛད་ པའི་སྐབས་སུ་ཆོས་གསུངས་ བར་ ཤིན་ཏུ་མཁས་ པས་ཆོས་
གསུངས་ཐེངས་རེར་ཉན་མཁན་སྟོང་ཕྲག་འགའ་ཞིག་གམ་ཁྲི་ཕྲག་ལྷག་ཙམ་
འདུས། ཟུར་ཁྲིད་ཀྱི་འཆད་ཉན་ཐུབ་པའི་སློབ་མ་ཆིག་སྟོང་བརྒྱད་བརྒྱ་ཙམ་
ཡོད་ཅེས་གྲགས། སློབ་མའི་ཚོགས་ལས་ ཁྱད་ དུ་ འཕགས་ པའི་ མཁས་ པའི་
དབང་པོ་ཞང་ཚེ་སྤོང་ཆོས་ཀྱི་བླ་མ་དང་། གྲོ་ལུང་པ་བློ་གྲོས་འབྱུང་གནས།
ཁྱུང་རིན་ཆེན་གྲགས། འབྲོ་ཤེས་རབ་འབར་བཞི་ལ་སྲས་ཀྱི་ཐུ་བོ་བཞི་ཟེར།
དེ་བཞིན་གངས་པ་ཤེའུ་དང་། གོང་བུ་རྭ་ཅན། ཤམ་པོ་མེ་དིག མེ་ལྷང་ཚེར།
དམར་སྒས་ལང་། རྔོག་སྐྱ་བོ་སོགས་མང་དུ་བྱུང་། ལོ་ཆེན་དེ་ཉིད་ཀྱིས་སྐུ་ཚེ་
ཧྲིལ་པོའི་རིང་སྐུ་ངལ་གང་ལའང་མ་འཛེམས་པར་བོད་གངས་ཅན་ཡུལ་དུ་ཚད་
མ་རིག་པའི་ བསྟན་པ་དར་ཞིང་རྒྱས་པར་སྤེལ་བས་བློ་ལྡན་སྐྱེས་ བོ་ཀུན་གྱི་
བསྔགས་པའི་ ཡུལ་ དུ་ གྱུར། མཐར་དགུང༌གྲངས་ ང་ གཉིས་ བོད་ རབ་བྱུང་
གསུམ་པའི་ ལྕགས་ སྦྲུལ་ (སྤྱི་ལོ 1161)ལོར་ དགོངས་ པ་ ཆོས་ དབྱིངས་ སུ་
གཤེགས། །
གསུམ། ཕྱྭ་པ་ཆོས་ཀྱི་སེང་གེས་བོད་ཀྱི་ཚད་མ་རིག་པའི་སློབ་
གཉེར་ལམ་སྲོལ་གསར་དུ་བཏོད་པའི་སྐོར། ། ་
ཕྱྭ་པ་ཆོས་ཀྱི་སེང་གེ་ནི་བོད་རབ་བྱུང་གཉིས་པའི་ས་གླང་(སྤྱི་ལོ1109)
ལོར། ལྷ་སའི་ཤར་ངོས་སྟག་རྩེ་རྫོང་ཁོངས་ཕྱྭ་ཞེས་པའི་ཡུལ་དེར་སྐུ་འཁྲུངས།
སྐུ་ཆུང་ངུའི་དུས་ནས་བྱིས་པ་གཞན་དང་མི་འདྲ་བར་ཐུགས་རིག་གསལ་ཞིང་།
140



རིག་གནས་གང་ལའང་ཚེགས་མེད་མཁྱེན་ཐུབ་མཁན་ཞིག་ཡིན་ སྟབས་དགེ་
བཤེས་རྒྱ་དམར་བས་ཕ་མ་ལས་སློང་སྟེ་ཞབས་ཕྱིར་ཁྲིད། ཞར་དུ་ཚད་མ་དང་
དབུ་མ་གང་ཟབ་བསླབས། ཞང་ཚེ་སྤོང་ཆོས་ཀྱི་བླ་མའི་དྲུང་ནས་རབ་བྱུང་གི་
སྡོམ་པ་བཞེས་ཏེ་མཚན་དུ་ཆོས་ཀྱི་སེང་གེ་ཞེས་གསོལ། ཞང་ཚེ་སྤོང་ཆོས་ཀྱི་བླ་
མ་དང་དེའི་སློབ་མ་ཉན་བྲན་ཆོས་ཀྱི་ཡེ་ཤེས་རྣམ་གཉིས་ཀྱི་དྲུང་ནས་ཕར་ཕྱིན་
དང་སྤྱོད་ ཕྱོགས་ སྐོར་ གསན། དེ་ བཞིན་ སློབ་ དཔོན་ མང་ པོའི་ ཞབས་ ལ་
གཏུགས་ཏེ་བཀའ་བསྟན་གཞུང་ལུགས་མང་དུ་གསན་ནས་མཁས་པའི་རྩེ་མོར་
སོན། འགོས་ལོ་གཞོན་ནུ་དཔལ་གྱིས་མཛད་པའི་《དེབ་ཐེར་སྔོན་པོ》ལས་
“སློབ་དཔོན་ཕྱུ་པས་ནི་ནེའུ་ཐོག་གི་གདན་ས་མ་མཛད་གོང་ནས་ཆོས་གྲྭ་མང་དུ་
བསྐྱངས་ཤིང༌། བསྟན་བཅོས་བརྩམས་པ་ཡང་བྱམས་པའི་ཆོས་ལྔ་དང་། ཚད་ ་
མ་རྣམ་པར་ངེས་པ་དང༌། དབུ་མ་བདེན་གཉིས། རྒྱན། སྣང་ ག སྤྱོད་
འཇུག་ལ་ སོགས་པའི་ཊི་ཀ་མང་པོ་མཛད། སོ་ སོའི་བསྡུས་པ་ཡང་མང་དུ་
བརྩམས། ཚད་མའི་བསྡུས་པ་ཡིད་ཀྱི་མུན་སེལ་ཞེས་བྱ་བ་ཚིགས་སུ་བཅད་པ་
རང་འགྲེལ་དང་བཅས་པ་དང་། ཡིད་ཀྱི་མུན་སེལ་རྐྱང་པ་སྟེ་གཉིས་མཛད།
དབུ་མ་ཡང་བསྡུས་པ་ཆེ་ཆུང་གཉིས་སྣང༌། གཞན་ཡང་རྩོམ་པ་མང་པོ་མཛད་
པ་འདྲ་སྟེ་ཁོ་བོས་མཐོང་བ་ནི་དེ་དག་དང་། ཕྱི་ནང་གི་གྲུབ་མཐའ་བསྡུས་པ་
དང་ཤེས་བྱ་གཞི་ལྔའི་བཤད་པ་ཙམ་ཞིག་གོ་”(ཤོག་༤ ༠༥）ཞེས་གསུངས། དེ་
ནས་རིམ་གྱིས་སློབ་དཔོན་དེ་ཉིད་དགུང་ལོ་བཞི་བཅུར་ཕེབས་སྐབས་གསང་
ཕུའི་གདན་སར་ཕེབས་ཏེ་གདན་ས་ལོ་བཅོ་བརྒྱད་བསྐྱངས། ཚད་མ་དང༌།
དབུ་མ། ཕར་ཕྱིན་ལ་སོགས་ཚད་མའི་གཞུང་གི་འཆད་ཉན་རྒྱ་ཆེར་མཛད་པ་
དང༌། སློབ་མའི་ཚོགས་ཕྱོགས་བཞི་ཀུན་ནས་འདུས། ཁྱད་པར་དུ་ཚད་མ་
རིག་པའི་སློབ་གཉེར་གྱི་ལམ་སྲོལ་གསར་དུ་བཏོད། མཁས་དབང་དུང་དཀར་
བློ་བཟང་འཕྲིན་ལས་ཀྱིས་མཛད་པའི་《དུང་དཀར་ཚིག་མཛོད་ཆེན་མོ》ལས་
“ཕྱུ་པ་ཆོས་ཀྱི་སེང་གེས་གདན་སའི་སློབ་གཉེར་སྲོལ་གཏོད་གནང་བའི་མཛད་
141



རྗེས་གཙོ་བོ་ནི། ༡. གཞུང་བཀའ་པོད་ལྔའི་སློབ་གཉེར་ཐབས་ལམ་གསར་དུ་
བཏོད་པ། ༢. སློབ་རྩོད་གཉིས་དུས་གཅིག་ཏུ་སྤེལ་བའི་ལམ་སྲོལ་བཏོད་པ།
༣. དགེ་རྒན་སོ་སོའི་ཁྱད་ཆོས་ལ་གཞིགས་ཏེ་སློབ་ཁྲིད་ཀྱི་ལས་འགན་གཏན་
འཁེལ་གནང་ནས་དགེ་རྒན་སོ་སོའི་ཁྱད་ནུས་འདོན་སྤེལ་གང་ལེགས་བྱེད་དུ་
བཅུག་པ། ༤.འཛིན་གྲྭ་བགོ་བའི་ལམ་ལུགས་གསར་དུ་བཏོད་ཅིང་། འཛིན་
གྲྭ་སོ་སོའི་སློབ་ཡུན་གྱི་ལོ་ཚད་གཏན་འཁེལ་གནང་བ། ༥. ལོ་གཅིག་གམ་སློབ་
དུས་སོ་སོའི་ཆོས་ཐོག་གི་སློབ་ཚན་ནང་དོན་གཏན་འབེབས་གནང་བ། ༦.
འཛིན་གྲྭ་ཕན་ཚུན་གཏུགས་རེས་འགྲན་བསྡུར་བྱེད་པའི་ཐབས་ལམ་གསར་དུ་
བཏོད་པ། ༧. ཆོས་ཐོག་སྐབས་བགྲོ་གླེང་གཙོ་བོ་དང་སློབ་ཁྲིད་ཞར་བྱུང་།
ཆོས་མཚམས་སྐབས་སློབ་ཁྲིད་གཙོ་བོ་དང་བགྲོ་གླེང་ཞར་བྱུང་བྱ་རྒྱུའི་སྲོལ་
བཏོད་པ། ༨. སློབ་གཉེར་ལེགས་གྲས་རྣམས་རང་མོས་ཐོག་དགོན་པ་གཞན་
དང་གྲྭ་ཚང་གཞན་ལ་གྲྭ་སྐོར་དམ་བཅའ་འགྲོ་བའི་སྲོལ་གསར་དུ་བཏོད་པ།
༩. སློབ་གཉེར་ཐོན་པའི་རིགས་ལ་སློབ་གཉེར་གྱི་སྦྱངས་འབྲས་ལེགས་ཉེས་ལ་
གཞིགས་ནས་མཚན་གནས་སྤྲོད་པའི་སྲོལ་བཏོད་པ། ༡༠. ཚད་མ་རིག་པའི་
གཞུང་རྣམས་ཀྱི་སྙིང་བཅུད་བསྡུས་པའི་《བསྡུས་གྲྭ》ཆུང་འབྲིང་ཆེ་གསུམ་
གསར་རྩོམ་ མཛད་ ཅིང་ དེ་ ལྟར་ སློབ་ སྦྱོང་བྱེད་དགོས་རྒྱུའི་གཏན་ འབེབས་
གནང་བ། ༡༡. མཚན་ཉིད་རྩོད་སྐབས་ཀྱི་དྲི་བ་དྲིས་ལན་འདེབས་ཚུལ་དང༌།
རྩོད་གླེང་གཏོང་མཁན་གྱིས་འཛིན་གྲྭའི་དབུས་སུ་ལངས་ཏེ་ཐོག་མར་ཁས་ལེན་
བཟུང་མཁན་ ལ་ གུས་ འདུད་ ཀྱི་ རྣམ་ འགྱུར་ དང༌ བཅས་ ཏེ། གཟན་སྐྱུར་
འབེབས་ནས་སྐད་གསང་མཐོན་པོས་བགྲོ་གླེང་འགོ་ཚུགས་པའི་དྷི་སྐད་གཏོང་
བ་དང་། དེ་ནས་གཟན་སྐེད་པར་དཀྲིས་ཏེ་སྐབས་སུ་བབས་པའི་གཞུང་ལས་
འཕྲོས་པའི་ཁས་ལེན་དྲི་བ་དང་། ཐལ་འགྱུར་འཕེན་པ་དང་ཆབས་ཅིག་ཐལ་
མོ་རྡེབ་པ། ཁྱབ་མཐའ་འགོད་པ། རྒྱུ་མཚན་འདྲི་བ། འཁོར་གསུམ་བསྐོར་
བ་སོགས་ཀྱི་དམ་བཅའ་ཁས་ལེན་དང་མཚན་ཉིད་རྩོད་པའི་ཐ་སྙད་དང་བྱ་
142



ཐབས་བཅས་པའི་ངོ་མཚར་ཁྱད་དུ་འཕགས་པའི་སློབ་གཉེར་སྲོལ་ལམ་ཞིག་
གཏོད་གནང་སྟབས་བོད་ཀྱི་གདན་ས་ཁག་ཏུ་ཁོང་གི་སྲོལ་གཏོད་དེ་དར་ཁྱབ་
གོང་འཕེལ་ཤུགས་ཆེན་བྱུང་བ་མ་ཟད། ད་ལྟ་ཡང་ཁོང་གི་སློབ་གཉེར་ལམ་
ལུགས་མ་ཉམས་གོང་འཕེལ་འགྲོ་བཞིན་ཡོད་པ་བཅས་ཡིན་”(ཤོག་༡༣༥༧–
༡༣༥༨)ཞེས་གསུངས། གོང་དུ་བཀོད་པ་དེའི་ཐོག་ནས་ཕྱྭ་པ་ཆོས་ཀྱི་སེང་
གེས་བོད་ཀྱི་ཐུན་མོང་མ་ཡིན་པའི་ཚད་མ་རིག་པའི་སློབ་གཉེར་ལམ་སྲོལ་གསར་
དུ་བཏོད་པའི་ཞིབ་གསལ་ནང་དོན་རྣམས་གསལ་པོར་རྟོགས་ཐུབ། ཁྱད་པར་
དུ་ཚད་མ་རིག་པའི་དོན་རྟོགས་དཀའ་བས་《ཚད་མའི་བསྡུས་པ་ཡིད་ཀྱི་མུན་
སེལ》སོགས་ཚད་མའི་གཞུང་གི་སྙིང་པོ་གཅིག་ཏུ་བསྡུས་པའི་《བསྡུས་གྲྭ》ཆེ་
འབྲིང་ཆུང་གསུམ་གསར་དུ་བསྟན་པ་དེས་བོད་དུ་ཚད་མ་རིག་པའི་གཞུང་
ལུགས་ཁྱབ་གདལ་དང་དར་ཞིང་རྒྱས་པ་སྤེལ་བར་ལོ་རྒྱུས་རང་བཞིན་ལྡན་པའི་
ནུས་པ་ཐོན། སློབ་དཔོན་དེར་སྐུ་ཚེ་ཧྲིལ་པོའི་རིང་སློབ་མ་གྲངས་ལས་འདས་
པ་བྱུང་། དེའི་ནང་ནས་མཚན་སྙན་ཤིན་ཏུ་ཆེ་བ་རིགས་པའི་དབང་ཕྱུག་སེང་
གེ་བརྒྱད་དང་། ཇོ་སྲས་བཞི། ཤེས་རབ་ཅན་བཞི་བྱུང་བར་གྲགས། 《དེབ་
ཐེར་སྔོན་པོ》ལས་“ཁོང་ལ་དེ་དུས་སྡེ་སྣོད་འཛིན་པ་ཕལ་པོ་ཆེ་སློབ་མར་འདུས་
པ་ལས། གཙང་ནག་པ་བརྩོན་འགྲུས་སེང་གེ། དར་བག་སྨྲ་བའི་སེང་གེ། བྲུ་
ཤ་བསོད་ནམས་སེང་གེ། རྨ་བྱ་རྩོད་པའི་སེང་གེ། རྩེགས་དབང་ཕྱུག་སེང་གེ།
ཉང་བྲན་ཆོས་ཀྱི་སེང་གེ། འདན་མ་དཀོན་མཆོག་སེང་གེ། གཉལ་པ་ཡོན་
ཏན་སེང་གེ་སྟེ་སེང་གེ་བརྒྱུད། ཁ་ཅིག་གཙང་བ་འཇམ་དཔལ་སེང་གེ་ཟེར།
འཁོན་ཇོ་སྲས་རྩེ་མོ། རྔོག་ཇོ་སྲས་ར་མོ། ཁུ་ཇོ་སྲས་ནེ་ཙོ། གཉོས་ཇོ་སྲས་
དཔལ་ལེ་དང་བཞི་ལ་ཇོ་སྲས་བཞི་ཟེར། འགར་དབང་འགྲུབ། ཀོང་པོ་འཇག་
ཆུང་། ལྷོ་པ་སྒོག་ཟན། བར་ཕུ་པ་དང་བཞི་ལ་ཤེས་རབ་ཅན་བཞི་ཟེར་”
（ཤོག་༩ ༠ ༥-༤༠༦）ཞེས་གསུངས། སློབ་མ་དེ་དག་གིས་ཀྱང་ཚད་མ་དང་།
དབུ་མ། ཕར་ཕྱིན་སོགས་ཀྱི་བསྟན་བཅོས་མང་དུ་བརྩམས། སློབ་དཔོན་དེ་
143



ཉིད་ཀྱི་དགོངས་དོན་བཞིན་དབུས་གཙང་ཁམས་གསུམ་དུ་ཚད་མ་རིག་པའི་
བཤད་གྲྭ་དར་ཞིང་རྒྱས་པར་སྤེལ། ཁྱད་པར་ཇོ་སྲས་བཞིའི་ཡ་གྱལ་འཁོན་ཇོ་
སྲས་རྩེ་མོས་བསྟན་བཅོས་མང་དུ་བརྩམས་ཏེ་ཚད་མ་རིག་པའི་གཞུང་ལུགས་ངོ་
མཚར་ཅན་མང་དུ་མཛད་པས་སྙན་པའི་མཚན་བཟང་ཕྱོགས་བཞིར་གྲགས།
རབ་བྱུང་གསུམ་པའི་ས་གླང་(སྤྱི་ལོ1169)ལོར་སློབ་དཔོན་ཆེན་པོ་ཕྱྭ་པ་ཆོས་
ཀྱི་སེང་གེ་དགོངས་པ་ཆོས་དབྱིངས་སུ་གཤེགས། །
བཞི་པ། ས་སྐྱའི་དུས་སྐབས་སུ་ས་སྐྱ་པ་བསོད་ནམས་
རྩེ་མོ་སོགས་ཀྱིས་དབུས་གཙང་ཁམས་གསུམ་དུ་
ཚད་མ་རིག་པའི་བཤད་གྲྭ་ཇི་ལྟར་བཙུགས་
པ་དང་ཚད་མ་རིག་པའི་བསྟན་པ་
ཇི་ལྟར་སྤེལ་བའི་སྐོར། །
གཅིག དབུས་ གཙང་ ཁམས་ གསུམ་ དུ་ ཚད་ མ་ རིག་ པའི་
བཤད་གྲྭ་ཇི་ལྟར་བཙུགས་པའི་སྐོར། །
གོང་དུ་སྨྲས་པ་ལྟར། ཇོ་བོ་རྗེ་དཔལ་ལྡན་ཨ་ཏི་ཤའི་དགོངས་དོན་ལྟར།
རྔོག་ལེགས་པའི་ཤེས་རབ་ཀྱིས་བོད་རབ་བྱུང་དང་པོའི་ཆུ་གླང་(སྤྱི་ལོ1073）
ལོར་གསང་ཕུ་དགོན་ ཐོག་ མར་ ཕྱག་ བཏབ་ སྟེ་ཚད་མ་རིག་ པའི་ བཤད་གྲྭ་
བཙུགས། དེ་ནས་མཉེས་ཐང་བདེ་བ་ཅན་ནམ་རྭ་སྟོད་དགོན་ཕྱག་བཏབ་པ་
དང༌། གུང་ཐང་བླ་མ་ཞང་བརྩོན་འགྲུབ་གྲགས་པས་རབ་བྱུང་གསུམ་པའི་ཤིང་
ལུགས་(སྤྱི་ལོ1175)ལོར་ཚལ་གུང་ཐང་དགོན་ཐོག་མར་ཕྱག་བཏབ། དེ་རྗེས་
བླ་མ་ཞང་གི་ཡོན་བདག་རྒྱལ་བ་འབྱུང་གནས་ཀྱི་ཚ་བོ་ཁྲི་དཔོན་རིན་ཆེན་རྒྱལ་
144



མཚན་དང་། ཚལ་པ་དགའ་བདེ་དཔལ་སོགས་ཀྱིས་དགོན་དེ་རིམ་བཞིན་རྒྱ་
བསྐྱེད་གནང་བ་དང་། གདན་ས་སེ་འབྲས་དགའ་གསུམ་མ་ཆགས་གོང་ནས་
ཚད་མ་རིག་པའི་བཤད་གྲྭ་རྒྱ་ཆེ་བཙུགས་སྟབས་དབུས་ཀྱི་ཚད་མའི་གདན་ས་
དྲུག་གི་ཡ་གྱལ་གསང་བདེ་ཚལ་གསུམ་ཞེས་གྲགས་ཆེ་བར་གྱུར། དེ་རྗེས་སྤྱི་
ལོའི་དུས་རབ་བཅུ་གསུམ་པའི་ནང་ཤེས་རབ་ཀྱིས་དགའ་གདོང་དགོན་ཕྱག་
བཏབ། དེ་ནས་རིམ་བཞིན་ཚད་མའི་བཤད་གྲྭ་རྒྱ་ཆེར་བཙུགས། རབ་བྱུང་
གསུམ་པའི་ས་གླང༌(སྤྱི་ལོ1169)ལོར་དགྲ་བཅོམ་པ་དབང་ཕྱུག་ཚུལ་ཁྲིམས་
ཀྱིས་བཀའ་ གདམས་ བརྒྱུད་ འཛིན་ གྱི་ སྐྱོར་ མོ་ ལུང༌ དགོན་ པ་ ཕྱག་ བཏབ།
འདུལ་བ་དང་མཛོད་ཀྱི་འཆད་ཉན་རྒྱ་ཆེར་སྤེལ། དེ་ནས་ཟུལ་ཕུ་དགོན་ཕྱག་
བཏབ་ཏེ་བཤད་སྒྲུབ་འཆད་ཉན་དར་ཁྱབ་ཆེན་པོ་བྱུང་། དགོན་སྡེ་དེ་གསུམ་
ལ་གདན་ས་སེ་འབྲས་དགའ་གསུམ་མ་ཆགས་གོང་ཚད་མ་རིག་པའི་བཤད་གྲྭ་རྒྱ་
ཆེར་སྤེལ་སྟབས་དགའ་སྐྱོར་ཟུལ་གསུམ་ཞེས་དབུས་ཀྱི་གདན་ས་དྲུག་གི་ཡ་གྱལ་
ཞིག་ཏུ་གྱུར། གཙང་ཁུལ་དུ་འཁོན་དཀོན་མཆོག་རྒྱལ་པོས་བོད་རབ་བྱུང་དང་
པོའི་ཆུ་གླང་(སྤྱི་ལོ1073)ལོར་དཔལ་ལྡན་ས་སྐྱ་དགོན་ཕྱག་བཏབ། དེ་རྗེས་
ཚད་མ་རིག་པའི་གཞུང་ལུགས་རྒྱ་ཆེར་སྤེལ་ཏེ་དཔལ་ལྡན་ས་སྐྱའི་དགོན་དུ་ཚད་
མ་རིག་པའི་བསྟན་བཅོས་འཆད་ཉན་གྱི་རྩོད་གྲྭ་དར་བར་གྱུར། དེ་ནས་གཏུམ་
སྟོན་བློ་གྲོས་གྲགས་པས་རབ་བྱུང་གསུམ་པའི་ཆུ་བྱ་(སྤྱི་ལོ1153)ལོར་སྣར་ཐང་
དགོན་ཕྱག་བཏབ་སྟེ་ཚད་མ་རིག་པའི་གཞུང་ལུགས་ཚད་ལྡན་གྱི་རྩོད་གྲྭ་དར།
དེ་རྗེས་མདོ་སྨད་ཁུལ་དུ་ཆོས་རྗེ་དོན་གྲུབ་རིན་ཆེན་གྱིས་རབ་བྱུང་དྲུག་པའི་ས་
གླང་(སྤྱི་ལོ1349)ལོར་བྱ་ཁྱུང་ཐེག་ཆེན་ཡོན་ཏན་དར་རྒྱས་གླིང་ཕྱག་བཏབ།
ཚད་མའི་གཞུང་ལུགས་ཀྱི་བཤད་གྲྭ་རྒྱ་ཆེར་སྤེལ། མདོར་ན། ཚད་མ་རིག་
པའི་གཞུང་ལུགས་ སུ་ མཆོག་ ཏུ་ མངའ་བའི་ རྔོག་ལེགས་ པའི་ ཤེས་ རབ་ ནས་
འཁོན་ཇོ་སྲས་རྩེ་མོའམ་ས་སྐྱ་པ་བསོད་ནམས་རྩེ་མོ་སོགས་བར་སྐྱེས་ཆེན་དམ་
པ་རིམ་བྱོན་གྱི་ཐུགས་རྗེའི་བཀའ་དྲིན་ལས་སྔ་རྗེས་ སུ་དབུས་གཙང་ཁམས་
_145



གསུམ་དུ་ཚད་མ་རིག་པའི་གཞུང་ལུགས་ཀྱི་བཤད་གྲྭ་རིམ་བཞིན་འཕེལ། ཁྱད་
པར་དུ་གདན་ས་སེ་འབྲས་དགའ་གསུམ་མ་ཆགས་གོང་གསང་བདེ་ཚལ་གསུམ་
དང་དགའ་སྐྱོར་ཟུལ་གསུམ་ཞེས་དབུས་ཀྱི་གདན་ས་ཆེན་པོ་དྲུག་ཅེས་འཇིག་
རྟེན་ན་གྲགས་ཆེ་བར་གྱུར། །
གཉིས། འཁོན་ཇོ་སྲས་རྩེ་མོའམ་ས་སྐྱ་པ་བསོད་ནམས་རྩེ་
མོས་ཚད་མ་རིག་པའི་གཞུང་ལུགས་ཇི་ལྟར་སྤེལ་བའི་སྐོར། །
སློབ་དཔོན་ཆེན་པོ་བསོད་ནམས་རྩེ་མོ་ནི་བོད་རབ་བྱུང་གཉིས་པའི་ཆུ་ཁྱི་
(སྤྱི་ལོ1142)ལོར་དཔལ་ལྡན་ས་སྐྱར་སྐུ་འཁྲུངས། སྐུ་ཆུང་ངུའི་དུས་ནས་སྐྱེས་
སྟོབས་ཀྱི་རྩལ་དང་ལྡན་ཞིང་། རྒྱུད་གསུམ་དང༌། བདེ་མཆོག ཀུན་ལས་
བཏུས་པ་ལྔ་ཐུགས་ལས་གསུངས། དེ་ནས་ཡབ་ཀྱི་དྲུང་ནས་རྡོ་རྗེ་ཐེག་པས་
བསྡུས་པའི་རྒྱུད་འགྲེལ། སྒྲུབ་དཀྱིལ། དབང་། བྱིན་རླབས། གདམས་ངག་
ཕྱག་བཞེས། འཁྲིད་བཀའ་ལུང་བཀའ་བཅས་ལེགས་པར་གསན་ཏེ་ཡོངས་སུ་
ཐུགས་ལ་ཆུད། དགུང་ལོ་བཅུ་བདུན་ཙམ་ལ་ཚེ་རྒྱུད་སྡེ་བཅུ་བཞི་ཡོངས་སུ་
ཐུགས་ལས་གསུངས། ཐེག་པ་མཐའ་དག་ལ་མཁས་པར་གྱུར། དེ་ནས་དགུང་
ལོ་བཅུ་བདུན་ལ་ཕེབས་སྐབས་ང་དབུས་སུ་ཕར་ཕྱིན་དང་ཚད་མ་ཉན་པར་འགྲོ་
ཞེས་གསུངས། གདན་ས་རྗེ་བཙུན་གྲགས་པ་རྒྱལ་མཚན་ལ་གཏད་དེ་གསང་ཕུ་
ནེའུ་དགོན་དུ་ཕྱུ་པ་ཆོས་ཀྱི་སེང་གེའི་ཞབས་ལ་གཏུགས་ནས་སྔ་ཕྱིར་ལོ་བཅུ་
གཅིག་ཙམ་ཆོས་གསན་ཏེ་བཞུགས་པས་མཁས་པའི་རྩེ་མོར་སོན། སློབ་དཔོན་
ཕྱུ་པ་ཆོས་ཀྱི་སེང་གེར་སློབ་མ་སེང་གེ་བརྒྱད་དང་། ཇོ་སྲས་བཞི། ཤེས་རབ་
ཅན་བཞི་བཅས་ལས་ཇོ་སྲས་བཞི་ཡི་ནང་ནས་མཆོག་ཏུ་གྱུར་པ་འཁོན་ཇོ་སྲས་
རྩེ་མོ་ཞེས་སྙན་པའི་མཚན་བཟང་བ་དན་གཡོ་བ་ལྟར་གྲགས། དེ་ནས་དགུང་
ལོ་ཉེར་བརྒྱད་རབ་བྱུང་གསུམ་པའི་མེ་ཕག་(སྤྱི་ལོ1167)ལོར་ན་ལ་རྩེའི་གནས་
པོ་ ཆེའི་ གཙུག་ ལག་ ཁང་དུ་ཆོས་ལ་འཇུག་ པའི་ སྒོ་ཞེས་ པའི་བསྟན་བཅོས་
146



བརྩམས། དེའི་ནང་དུ་བསྟན་པའི་རྩིས་ཀྱི་རྣམ་པར་གཞག་པ་སྐྱོན་ཐམས་ཅད་
དང་བྲལ་བའང་མཛད། དུས་མཚུངས་བཀའ་བསྟན་གཞུང་ལུགས་བསམ་གྱིས་
མི་ཁྱབ་པ་གསན་ཞིང་ཐེ་ཚོམ་བཅད་པར་མཛད་པས་ཤེས་བྱའི་རིག་པའི་གནས་
མཐའ་དག་ལ་མཆོག་ཏུ་མངའ་བར་གྱུར། འཛམ་བུ་གླིང་ན་བསྟན་པའི་སྲོག་
ཤིང་ཡིན་ཞེས་སྙན་པའི་མཚན་བཟང་འཇིག་རྟེན་རྩེ་མོར་གྲགས། སྔོན་མེད་
བཀའ་བསྟན་གཞུང་ལུགས་ངོ་མཚར་ཁྱད་དུ་འཕགས་པ་དུ་མ་མཛད། 《ས་
སྐྱའི་གདུང་རབས་ངོ་མཚར་བང་མཛོད》ལས་“སློབ་མའི་ཚོགས་དཔག་ཏུ་མེད་
པ་ལ་གསང་སྔགས་དང་མཚན་ཉིད་ཀྱི་ཆོས་གང་ལ་གང་དགོས་གསུངས་པ་དང༌།
ཁྱད་པར་དུ་ཚད་མ་རྣམ་ངེས་ཆོས་མཆོག་དང་བཅས་པ་ལ་ཤིན་ཏུ་མཁས་ཤིང་།
དེའི་དུས་སུ་ན་བཟའ་སྦུ་གུ་ཅན་བཞེས་པ་ལ་ལུང་རིག་འདི་བས་མཁས་ཤིང་
རྩོད་པ་བཟང་བ་མེད་པ་གྲགས་སོ། རྩོམ་པ་ལེགས་བཤད་ཀྱི་ཕྲེང་བ་གསར་དུ་
མཛད་པ་ཡང་ས་སྐྱ་པ་ཆེན་པོ་ལ་བསྟོད་པ་དང༌། ལམ་འབྲས་བརྒྱུད་པའི་
གསོལ་འདེབས་འབྲེལ་མར་ཡོད་པ། རྒྱ་སྒོམ་ཚུལ་ཁྲིམས་གྲགས་ལ་སྤྲིངས་པ།
སློབ་དཔོན་ཆ་པ་ལ་བསྟོད་པ། རྒྱུད་སྡེ་སྤྱིའི་རྣམ་གཞག བརྟག་གཉིས་ཀྱི་རྣམ་
བཤད་ཉི་མའི་འོད་ཟེར། བརྟག་གཉིས་ཀྱི་ས་བཅད། སམ་པུ་ཊའི་འགྲེལ་པ་
གནད་ཀྱི་གསལ་འབྱེད། དེའི་ས་བཅད། རབ་བྱེད་གཉིས་པའི་ཊཱིཀ། དཔལ་
གྱི་རྡོ་རྗེ་མངོན་རྟོགས་རྒྱས་པ། དབང་ཆུ་ཆེན་མོ། ཞི་བའི་སྦྱིན་སྲེག རབ་
གནས་བཟང་པོ་དྲུག་པ། བདག་མེད་མའི་དབང་གི་ཐོ་ཡིག་སྟེ་མན་ངག་ལུགས་
ཀྱི་སྐོར་རོ། ཌོམྦི་ཧེརུ་ཀའི་ལུགས་ཀྱི་དཀྱིལ་འཁོར་གྱི་ཆོ་ག། སྦྱིན་སྲེག་གི་ཆོ་
གའི་ཊིཀ་ སྟེ་ འགྲེལ་ པ་ ལུགས་ ཀྱི་ སྐོར་རོ། སྒྲུབ་ ཐབས་ མཚོ་ སྐྱེས་ ཀྱི་ ཊཱིཀ།
དཀྱིལ་ཆོག་ནས་གླིང་མ་སྟེ་མཚོ་སྐྱེས་ཀྱི་སྐོར་རོ། བདེ་མཆོག་དྲིལ་བུའི་མངོན་
རྟོགས་ཆུང་ངུ་། བདེ་མཆོག་དྲིལ་བུ་པའི་དབང་གི་བྱ་བའི་ཊིཀ། བདེ་མཆོག་
ལྟུ་ཡི་པའི་མཆོད་ཕྲེང་། གཙུག་ཏོར་རྣམ་རྒྱལ་གྱི་རྟོག་པ་གཉིས་ཀྱི་ཊཱིཀ། རྟོག་
པ་གཉིས་ཀའི་ས་བཅད། རྡོ་རྗེ་གདན་པའི་ཆོས་དྲུག དོན་ཞགས་ལྷ་ལྔའི་
147 ་



བསྟོད་པོ། བླ་མ་བརྒྱུད་པའི་ལོ་རྒྱུས། རྟོག་པའི་ས་བཅད། - རྟོག་པའི་ཊཱིཀ་
རིན་ཆེན་ཕྲེང་བ། མི་གཡོ་སྔོན་པོའི་ཆུ་སྲུང་སོགས་མན་ངག་ཚང་མ། སེང་གེ་
སྒྲའི་སྒྲུབ་སྐོར། གཏོར་ཆེན་ཆོ་ག སྤྱོད་འཇུག་གི་ཊཱིཀ། ཆོས་ལ་འཇུག་པའི་
སྒོ། བྱིས་པ་བདེ་བླག་ཏུ་འཇུག་པ་ལ་སོགས་སྔོན་མེད་བསྟན་བཅོས་ངོ་མཚར་
ཅན་མང་དུ་མཛད་”(ཤོག་༦༥=༦༦)ཅེས་གསུངས། གོང་དུ་ལུང་དྲངས་པ་
དེའི་ཐོག་ནས་སློབ་དཔོན་བསོད་ནམས་རྩེ་མོ་ནི་རིག་པའི་གནས་ལ་མཆོག་ཏུ་
མངའ་བ་ཞིག་ཡིན་པ་གསལ་པོར་རྟོགས་ཐུབ། ཁོང་གིས་སྐུ་ཚེ་ཧྲིལ་པོའི་རིང༌
སྐུ་ངལ་གང་ལའང་མ་འཛེམས་པར་སྔར་མེད་བསྟན་བཅོས་གཞུང་ལུགས་མང་
དུ་བརྩམས། ཁྱད་པར་དུ་ཚད་མ་རྣམ་ངེས་སོགས་ཚད་མའི་གཞུང་ལ་ཤིན་ཏུ་
མཁས་པས་ས་སྐྱ་པའི་དུས་རབས་སུ་དབུས་གཙང་གང་སར་ཚད་མ་རིག་པའི་
བསྟན་པ་དར་ཞིང་རྒྱས་པར་སྤེལ། སློབ་མའི་ཚོགས་དཔག་ཏུ་མེད་པར་ཚད་
མའི་གཞུང་ལུགས་གང་ལ་གང་དགོས་གསུངས་ཏེ་དྲིན་གྱིས་བསྐྱངས། མདོར་
ན་མཁས་པའི་བྱ་བ་གསུམ་གྱིས་བསྟན་པ་རྒྱ་ཆེར་མཛད། མཐར་དགུང་ལོ་བཞི་
བཅུ་ཞེ་གཅིག་པ་རབ་བྱུང་གཉིས་པའི་ཆུ་སྟག་(སྤྱི་ལོ1182)ལོའི་སྨལ་པོ་ཟླ་
བའི་ཚེས་བཅུ་གཅིག་ཉིན་དགོངས་པ་བདེ་བར་གཤེགས་པ་བཅས་སོ
གསུམ། ཐུན་མོང་མ་ཡིན་པའི་བོད་ཀྱི་ཚད་མ་རིག་པའི་སྲོལ་
སླར་གསོ་མཛད་མཁན་ས་སྐྱ་པ ཎྜི་ཏ་ཀུན་དགའ་རྒྱལ་མཚན་གྱི་
སྐོར། །
ས་སྐྱ་ཀུན་དགའ་རྒྱལ་མཚན་ནི་ཡབ་དཔལ་ཆེན་འོད་པོ་ཆེ་དང་། ཡུམ་
མ་གཅིག་གར་ཕུ་མ་ཉི་ཁྲི་ལྕམ་གྱི་སྲས་སུ་བོད་རབ་བྱུང་གསུམ་པའི་ཆུ་སྟག་(སྤྱི་
ལོ1182)ལོར་སྐུ་འཁྲུངས། དགུང་ལོ་ཆུང་དུས་མཚན་ལ་དཔལ་ལྡན་དོན་གྲུབ་
ཅེས་འབོད། རྗེས་སུ་ཁུ་བོ་རྗེ་བཙུན་གྲགས་ པ་ རྒྱལ་ མཚན་གྱི་དྲུང་དུ་དགེ་
བསྙེན་གྱི་ སྡོམ་ པ་ བཞེས་ ཏེ་ མཚན་ དུ་ ཀུན་ དགའ་རྒྱལ་ མཚན་ ཞེས་ གསོལ།
148



དགུང་ལོ་ཆུང་ངུའི་དུས་སུ་སྐྱེས་སྟོབས་ཀྱི་རྩལ་དང་ལྡན་ཞིང་། ཚད་མ་རིག་པ་
དང༌། ཕར་ཕྱིན། དབུ་མ། འདུལ་བ། མཛོད། བཟོ་རིག་པ། སྐར་རྩིས།
སྒྲ་རིག་པ། གསོ་བ་རིག་པ་སོགས་མདོ་ཕྱོགས་དང་། གསང་སྔགས་རྒྱུད་སྡེ་
བཞི་ལ་སྦྱངས་པ་མཐར་ཕྱིན་མཛད་དེ་ཤེས་པའི་རྣམ་གྲངས་ཙམ་མ་ཡིན་པར་
ལག་ལེན་དུ་འཁྱོལ་བའི་མཁས་པའི་རྩེ་མོར་སོན། 《ས་སྐྱའི་གདུང་རབས་ངོ་
མཚར་བང་མཛོད》ལས་“བདག་ཉིད་ཆེན་པོ་འདི་སྐུ་ཚེ་དཔག་ཏུ་མེད་པའི་སྔོན་
དུ་མཁས་ཤིང་གྲུབ་པ་བརྙེས་པའི་བླ་མ་དམ་པ་མང་དུ་བསྟེན་ནས་ཤེས་བྱ་ཀུན་
ལ་ལེགས་པར་སྦྱངས་པས་སྐུ་ཚེ་འདིར་རང་གི་ངང་གིས་འཇུག་པའི་ཤེས་རབ་
ཕུལ་དུ་བྱུང་བ་དང་། སྐུ་ཚེ་འདིར་མཁས་པ་དུ་མ་བསྟེན་ཞིང་ལེགས་པར་སྦྱང་
པ། ལྷག་པའི་ལྷ་ཡིས་རྗེས་སུ་བཟུང་བས་ཤེས་བྱ་ཀུན་ལ་ཐོགས་པ་མེད་པའི་
མཁྱེན་པ་མངའ་ཞིང་། སྔར་སྨོས་པའི་རྣམ་གྲངས་དེ་དག་ཀྱང་ཕལ་ཆེར་ནི་
ལན་རེ་དང༌། ཤིན་ཏུ་དཀའ་བ་རྣམས་ཀྱང་ཟུང་རེ་གསན་པས་མཁྱེན་པ་ཡིན་
ཏེ། ཉིད་ཀྱི་གསུང་ལས། སྒྲ་པ་ང་ཡིན་རྟོག་གེ་པ་ང་སྨྲ་བ་ངན་འཛོམས་པ་ང་
འདྲ་མེད། སྡེབ་སྦྱོར་ང་མཁས། སྙན་ངག་ང་ཉིད་མངོན་བརྗོད་འཆད་ལ་
འགྲན་མེད་དང་། དུས་སྦྱོར་ངས་ཤེས་ཕྱི་ནང་ཀུན་རིག་རྣམ་དཔྱོད་བློ་གྲོས་
མཚུངས་མེད་དང༌། འདི་འདྲ་གང་ཡིན་ ས་སྐྱ་པ་སྟེ་མཁས་པ་གཞན་དག་
གཟུགས་བརྙན་ཡིན་”(ཤོག་༨༧-༨༨)ཞེས་གསུངས། སྐབས་དེར་མཁས་
པ་འགའ་ཞིག་གིས་འདྲི་བའང་མཛད། 《ས་སྐྱའི་གདུང་རབས་ངོ་མཚར་བང་
མཛོད》ལས་“འགའ་ཞིག་གིས་འདི་སྐད་དུ་འདྲི་སྟེ། ས་སྐྱ་པཎྜི་ཏ་ཁྱོད་མཁས་
པ་རྣམས་ལ་ཡོངས་སུ་གྲགས་པའི་ཤེས་བྱ་ཕལ་ཆེ་བ་ཤེས་པར་ཁས་འཆེ་བ་ཞིག་
འདྲ་ན། མངོན་པའི་ང་རྒྱལ་གྱིས་མི་ཤེས་བཞིན་དུ་ཤེས་སུ་སྙམ་ནས་ཁས་འཆེ་
བའམ། འོན་ཏེ་ཤེས་པ་དང་མི་ཤེས་པའི་རྟོག་དཔྱོད་མ་བཏང་བར་སྨྱོན་ཚིག་
ལྟ་བུར་འདོད་རྒྱལ་དུ་ཁས་བླངས་བ་ཞིག་གམ། གལ་ཏེ་ཡ་རབས་ཀྱི་ཚུལ་དུ་
ལེགས་པར་ཤེས་པ་ལ་ཤེས་པར་བཟུང་ནས་དྲང་པོའི་རང་བཞིན་ཉིད་སྨྲ་བ་ཡིན་
149



ཞེ་ན། སྨྲས་པ་འདི་རྒྱུ་མཚན་མེད་པར་སྨྲས་པ་མ་ཡིན་གྱིས། ལེགས་པར་ཐོས་
ཤིང་ཤེས་པ་གཞན་ལ་ཡང་ཆོས་དང་མཐུན་པར་ལན་འདེབས་པར་མྱོང་བས་
གྲུབ་ནས་སྒྲ་ང་ཡིན་ཞེས་བྱ་བ་ལ་སོགས་པ་སྨྲས་སོ།”(ཤོག་༨༨)ཞེས་གསུངས།
འོན་ཀྱང་། དུས་དེར་ས་སྐྱ་པཎྜི་ཏའི་མཚན་སྙན་གངས་ཅན་ཡུལ་ཙམ་མ་ཟད།
འཕགས་ཡུལ་དུའང་གྲགས་ཆེ་བར་གྱུར་ཏེ་རྒྱ་གར་ལྷོ་ཕྱོགས་ཀྱི་མུ་སྟེགས་པའི་
མཁས་པ་འཕྲོག་བྱེད་དགའ་བོ་སོགས་སྟོན་པ་དྲུག་བོད་དུ་སངས་རྒྱས་ཆོས་
ལུགས་པར་རྩོད་གླེང་བྱེད་དུ་འོངས། སྐབས་དེར་ས་སྐྱ་པཎྜི་ཏ་ཀུན་དགའ་རྒྱལ་
མཚན་མཆོག་ཀྱང་སྐྱིད་རོང་གི་འཕགས་པ་ཝ་ཏི་བཟང་པོའི་གཙུག་ལག་ཁང་གི་
ཉེ་འདབས་ཚོང་འདུས་སུ་ཕེབས་པ་དང་དུས་མཉམ་པས་མུ་སྟེགས་པའི་སྟོན་པ་
རྣམས་དང་ཕན་ཚུན་རྩོད་གླེང་གནང་། ས་སྐྱ་པཎྜི་ཏ་རྒྱ་བོད་གང་གི་རིག་
གནས་ལའང་མཆོག་ཏུ་མངའ་བས་མུ་སྟེགས་པ་རྣམས་ལུང་དང་རིག་པས་ཚར་
བཅད་དེ་སྨྲ་བའི་ལྕེ་ཆད་པ་ལྟ་བུར་གྱུར། ཐེངས་འདིའི་རྩོད་གླེང་གི་དཔང་
རྟགས་སུ་ཁོ་བོའི་རལ་པ་བྲེགས་ནས་ས་སྐྱར་བསྣམས་ཕེབས་ཏེ་སྔར་ས་སྐྱའི་དབུ་
རྩེ་རྙིང་པའི་མགོན་ཁང་དུ་ཡོད་ཅེས་གསུངས། རབ་བྱུང་གསུམ་པའི་ཤིང་བྱི་
(སྤྱི་ལོ1204)ལོར་ཁྲོ་ཕུ་ལོ་ཙཱ་བ་བྱམས་པའི་དཔལ་གྱིས་གྲོ་མོ་བརྒྱུད་ཁ་ཆེ་པཎ་
ཆེན་ཤཱཀྱ་ཤི་བོད་དུ་གདན་དྲངས། སློབ་མ་པཎྜི་ཏ་ཆུང་བ་དགུ་ཙམ་མཉམ་དུ་
བོད་དུ་ ཕེབས། པཎ་ཆེན་གཙོ་འཁོར་རྣམས་ སྔ་ རྗེས་ སུ་ མངའ་རིས་ དང་།
གཙང་། དབུས་སོགས་ཡུལ་གྲུ་མང་པོར་ཞབས་བཅགས་ཏེ་ནང་བསྟན་ཆོས་
ལུགས་ཀྱི་ཁྲིད་དང༌། ལག་ལེན། སོ་ཐར་གྱི་སྡོམ་རྒྱུན་སོགས་དར་ཞིང་རྒྱས་
པར་སྤེལ། ས་སྐྱ་པཎྜི་ཏས་སློབ་དཔོན་དེ་ཉིད་ཀྱི་དྲུང་ནས་བསྙེན་རྫོགས་ཀྱི་
སྡོམ་པ་བཞེས། གཞུང་གི་གཙོ་བོ་བསྟན་བཅོས་ཚད་མ་རྣམ་འགྲེལ་ལེགས་པར་
གསན། སྔོན་བདག་ཉིད་ཆེན་པོ་རྔོག་ལེགས་པའི་ཤེས་རབ་ཀྱིས་ཚད་མ་རྣམ་
འགྲེལ་གཞུང་ལུགས་སྤེལ་ནའང་བར་སྐབས་སུ་ནུབ་སྟབས་སླར་ཡང་དར་ཞིང་
རྒྱས་པར་སྤེལ་བས། ཚད་མ་རྣམ་འགྲེལ་ལ་ཤིན་ཏུ་མཁས་པར་གྱུར། མཁས་
150



དབང་དམུ་དགེ་བསམ་གཏན་གྱིས་མཛད་པའི་《བོད་ཀྱི་རིག་གནས་དར་ཚུལ་
མདོར་བསྡུས་བཤད་པ》ལས་“ ས་སྐྱ་པཎ་ཆེན་ནི་རབ་བྱུང་གསུམ་པའི་ཆུ་སྟག་
(སྤྱི་ལོ1182)ལོར་འཁྲུངས། ཁ་ཆེ་པཎ་ཆེན་དང་དཱ་ན་ཤཱི་ལ་ལས་སྒྲ་དང་རྣམ་
འགྲེལ་བསླབས་ཏེ་རྣམ་འགྲེལ་ལ་འགྱུར་བཅོས་བྱས། མཁས་པ་ཆེན་པོར་གྱུར་
ནས་ཆོས་མ་དག་པ་སུན་ཕྱུང་ངོ་”(ཤོག་༥༦)ཞེས་གསུངས། སློབ་དཔོན་ཆེན་
པོ་ས་སྐྱ་པཎྜི་ཏ་དེ་ཉིད་ཀྱིས་ཚད་མ་རིག་པའི་གཞུང་ལུགས་གཙོ་བོ་ཚད་མའི་
མདོ་ཀུན་ལས་བཏུས་པ་དང་། དེའི་ཚིག་གི་དོན་གཏན་ལ་འབེབས་པའི་རབ་
ཏུ་བྱེད་པ་སྡེ་བདུན་ཡན་ལག་དང་བཅས་པ་ཕྱིན་ཅི་མི་ལོག་པར་མཁྱེན་པས་
རང་ལུགས་བསྒྲུབ་པ་དང་། ལུང་དང་རིག་པས་གཞན་ལུགས་སུན་འབྱིན། དེ་
ལྟར་ན་རིག་པའི་གནས་རྣམ་པ་ལྔ་ཤེས་པར་ཁས་འཆེ་བའི་གང་ཟག་དེ་སུ་ཡིན་
ཞེས་འདྲི་ན། ས་སྐྱ་པ་སྟེ་ཞེས་ལན་གདབ་བོ་ཞེས་གསུངས། 《ས་སྐྱའི་གདུང་
རབས་ངོ་མཚར་བང་མཛོད》“དེས་ན་བདག་ཉིད་ཆེན་པོ་འདི་ལས་འོངས་པའི་
གཞུང་ལུགས་ཆེན་པོའི་བཤད་སྲོལ་ནི་ཚད་མ་རྣམ་འགྲེལ་དང༌། རིགས་པའི་
གཏེར་དང༌། ཆོས་མངོན་པ་མཛོད་དང༌། ཀྱེ་རྡོ་རྗེ་རྒྱུད་གསུམ་དང་། གཞུང་
ཆེན་པོར་མ་གྲགས་ཀྱང་བཤད་པའི་གཞི་ཤིན་ཏུ་མང་བར་སྣང་བས། རྡོ་རྗེའི་
ཚིག་རྐང་དང་། ཐུབ་པ་དགོངས་གསལ་དང་། ལེགས་པར་བཤད་པ་རིན་པོ་
ཆེའི་གཏེར་ལ་སོགས་པ་འགའ་ཞིག་ལས་དེང་སང་མི་སྣང་ཡང་། སྡེ་བདུན་
པའི་ལྷག་མ་དང༌། ཆོས་མངོན་པ་གོང་མ་དང་བྱམས་པའི་ཆོས་རྣམས་དང་།
བདེ་མཆོག་དང་། གསང་བ་འདུས་པ་ལ་སོགས་པའི་རྒྱུད་དང་། དེ་དག་གི་
འགྲེལ་པ་མང་པོ་ཞིག་ནི་དེང་སང་ནུབ་པར་གདོན་མི་ཟའོ”(ཤོག་༡༠༣)ཞེས་
གསུངས། སློབ་དཔོན་ས་པཎ་དེ་ཉིད་ཀྱིས་ཚད་མའི་གཞུང་ལུགས་གཙོ་བོ་ཚད་
མ་ཀུན་བཏུས་དང༌། དེའི་འགྲེལ་པ་ཚད་མ་སྡེ་བདུན་ལ་སོགས་གཞིར་བཟུང་
པ་དང་། ཁྱད་པར་དུ་རྔོག་ལེགས་པའི་ཤེས་རབ་ཀྱིས་ཚད་མ་རྣམ་འགྲེལ་གྱི་
བཤད་པ་བཙུགས་པ་དེ་བར་སྐབས་སུ་ནུབ་སྟབས་སློབ་དཔོན་དེ་ཉིད་ཀྱིས་ཚད་
151



མ་རྣམ་འགྲེལ་གྱི་བཤད་པ་སླར་གསོ་གནང་ཐོག་གསར་གཏོད་རང་བཞིན་ལྡན་
པའི་དར་སྤེལ་མཛད་པས་ཚད་མ་རིག་པ་མཁས་ཅན་འགའ་ཞིག་གིས་དོན་
དངོས་སུ་བོད་རང་ཉིད་ཀྱི་ཚད་མའི་གཞུང་ལུགས་ཀྱི་རྨང་གཞི་འདིང་མཁན་ནི་
སློབ་དཔོན་ཆེན་ པོ་ ས་ སྐྱ་པཎྜི་ཏ་དེ་ ཁོ་ ན་ ཡིན་ ཞེས་ གསུངས། ཁོང་ གིས་
བརྩམས་པ་ལེགས་བཤད་ཀྱི་ཕྲེང་བ་གསར་དུ་མཛད་པ་ཡང་ཤིན་ཏུ་མང་། དེ་
དག་གི་ནང་ནས་གཙོ་བོ་རྣམས་ཀྱི་མཚན་གྱི་རྣམ་གྲངས་ཙམ་བརྗོད་ན། 《ས་
སྐྱའི་གདུང་རབས་ངོ་མཚར་བང་མཛོད》ལས་“སྤྱིར་བསྟན་བཅོས་མཛད་པའི་
རྣམ་གྲངས་ནི། འཇིག་རྟེན་གྱི་ཆོས་ལུགས་བཟང་པོ་སྟོན་པའི་ཐབས་ཀྱིས་དམ་
པའི་ཆོས་ཀྱི་ལམ་སྟོན་པ། ལེགས་པར་བཤད་པ་རིན་པོ་ཆེའི་གཏེར་ཞེས་བྱ་བ་
ཕྱི་ནང་གི་སློབ་དཔོན་རྣམས་ཀྱིས་བསྟན་བཅོས་མཐའ་དག་གི་དོན་བསྡུས་པ་
དང༌། སྒྲའི་བསྟན་བཅོས་མཁས་པ་ལ་འཇུག་པའི་སྒོ་དང༌། ཤེས་རབ་འཕྲོ་བ་
དང༌། ཤེས་རབ་ལ་འཇུག་ པ་ དང་། སྒྲ་ཉེར་ བསྡུས་ ཞེས་བྱ་བ་ བཞི་དང་།
ཚད་མའི་བསྟན་བཅོས་སྡེ་བདུན་གྱི་སྙིང་པོ་རིག་པའི་གཏེར་འགྲེལ་དང་བཅས་
པ་དང་། བཟོའི་ བསྟན་ བཅོས། སྐུ་ གཟུགས་ ཀྱི་ བསྟན་ བཅོས་དང་། ས་
བརྟག་པ་དང༌། བསྟན་པ་ རིན་པོ་ ཆེའི་རྩིས་ དང༌། སྨན་དཔྱད་ཀྱི་བསྟན་
བཅོས་ཡན་ལག་བརྒྱད་པའི་བསྡུས་དོན་དང་། ནང་རིག་པ་ལ་གསུང་རབ་སྤྱིའི་
དོན་གསལ་བར་བྱེད་པ་ལ་སངས་རྒྱས་བྱང་ཆུབ་སེམས་དཔའ་ལ་ཞུ་བའི་འཕྲིན་
ཡིག གྲུབ་མཐའ་རྣམ་འབྱེད་དང་། ཕ་རོལ་དུ་ཕྱིན་པའི་གཞུང་ལུགས་སྤྱིའི་
ཚོགས་ཆོས་ཆེན་མོ་དང་། གསང་སྔགས་ལ་རྗེ་བཙུན་པས་མཛད་པའི་བདག་
མེད་མའི་བསྟོད་པའི་འགྲེལ་པ། རྡོ་རྗེ་ཐེག་པའི་མན་ངག་རྟེན་འབྲེལ་ལྔའི་ཡི་
གེ། ལམ་སྦས་བཤད་དང་བླ་མའི་རྣལ་འབྱོར། ཁྲིད་ཀྱི་དཀར་ཆག་ལ་སོགས་
པ་དུ་མ་དང་། རིག་པའི་གནས་ཆུང་བར་གྲགས་པ་ལ། སྡེབ་སྦྱོར་མེ་ཏོག་གི་
ཆུན་པོ་དང་། དེའི་ངལ་གསོའི་དཔེ་ཙམ་སྟོན་པ་བདེ་བར་གཤེགས་པའི་ཐུགས་
རྗེ་ལ་བསྐུལ་བ་དང༌། སྙན་ངག་མཁས་པའི་ཁ་རྒྱན་དང༌། མངོན་བརྗོད་ཚིག་
152



གཏེར་དང་། ཟློས་གར་རབ་དགའི་འཇུག་པ་དང་། དེའི་རོལ་མོ་དབྱངས་
འདྲེན་པའི་ཕྱོགས་ཙམ་སྟོན་པ་རོལ་མོའི་བསྟན་བཅོས་.…....”(ཤོག་ ༡༠༩-
༡༠༥)ཞེས་གསུངས། མདོར་ན་གོང་དུ་སྨོས་པ་ལྟར་མཁས་པའི་གཙུག་རྒྱན་
ས་སྐྱ་པཎྜི་ཏ་ཀུན་དགའ་རྒྱལ་མཚན་ནི་བཅུ་ཕྲག་རིག་པའི་གནས་ལ་མཆོག་ཏུ་
མངའ་བ་དང་། ཁྱད་པར་དུ་བོད་ཀྱི་ཁྱད་ཆོས་ ལྡན་པའི་ཚད་མ་ རིག་ པའི་
གཞུང་ལུགས་གསར་རྩོམ་དར་སྤེལ་གནང་། སྐུ་ཚེའི་སྨད་དུ་ཕྱི་ནང་གི་དཀའ་
ངལ་གང་ལའང་མ་འཛེམས་པར་ཧོར་ཡུལ་དུ་ཕེབས་ཏེ་མེས་རྒྱལ་གོང་བུ་གཅིག་
གྱུར་ཡོང་ཆེད་མཛད་རྗེས་བླ་ན་མེད་པ་བཞག སྐུ་ཚེ་ཧྲིལ་པོར་སློབ་མའི་ཚོགས་
དཔག་ཏུ་མེད་པ་དྲིན་གྱིས་བསྐྱངས། མཁས་པའི་བྱ་བ་གསུམ་གྱིས་བསྟན་པ་རྒྱ་
ཆེར་སྤེལ། མཐར་དགུང་ལོ་བདུན་ཅུ་པ་བོད་རབ་བྱུང་བཞི་པའི་ལྕགས་ཕག་
(སྤྱི་ལོ1251)ལོར་ལེའང་ཀྲུའུ་སྤྲུལ་པའི་སྡེ་བྱ་བར་གཟིམས་ཁྲི་མཐའ་ཅན་དུ་
གྱུར། །
ལྔ་པ། ཕག་མོ་གྲུ་པའི་དུས་སྐབས་སུ་མཉམ་མེད་
ཙོང་ཁ་པ་ཆེན་པོ་སོགས་ཀྱིས་བོད་དུ་ཚད་
མ་རིག་པའི་བསྟན་པ་ཇི་ལྟར་
་ སྤེལ་བའི་སྐོར། །
ས་སྐྱ་པའི་དབང་བསྒྱུར་མཇུག་བསྒྲིལ་ཏེ་ཏཱ་སི་ཏུ་བྱང་ཆུབ་རྒྱལ་མཚན་
སྲིད་ཁྲིར་འཁོད་མ་ཐག་བཀས་བཀོད་རྒྱུད་འཛིན་གྱི་སྤྱི་ཚོགས་གོང་དུ་འཕེལ་
བའི་དགོས་མཁོ་དང་འཚམ་ཆེད་སྲིད་འཛིན་སྒྲིག་གཞི་ དང༌། ཁྲིམས་ཡིག་
སོགས་ལ་གསར་བཅོས་གནང༌། དཔོན་ཆེན་གྱི་གོ་གནས་མེད་པ་བཟོས་ཏེ་སྡེ་
སྲིད་ལམ་ལུགས་གསར་དུ་བཙུགས། རྫོང་གཞིས་རྙིང་པ་རྣམས་ཉམས་གསོ་
153



བྱས་པ་མ་ཟད། རྫོང་ཆེན་བཅུ་གསུམ་གསར་དུ་བཙུགས། དེ་ནས་ས་ཞིབ་
བྱས་ཏེ་ཁྲལ་འུལ་ལམ་ལུགས་གསར་དུ་གཏན་འབེབས་བྱས་པ་སོགས་གསར་
བཅོས་ཀྱི་བྱ་ཐབས་རབ་དང་རིམ་པ་སྤེལ་བས་ཞིང་འབྲོག་མི་དམངས་ཀྱི་ཐོན་
སྐྱེད་ཀྱི་ཧུར་བརྩོན་རང་བཞིན་ཆེས་ཆེར་འཕེལ། བོད་ ཀྱི་ ཆབ་ སྲིད་དང་།
དཔལ་འབྱོར། རིག་གནས་སོགས་གོང་དུ་འཕེལ། ཁྱད་པར་དུ་སྐབས་དེར་
བོད་ཀྱི་རིག་གནས་གོང་འཕེལ་ཆེས་ཆེར་ཕྱིན། དེ་ནས་མཉམ་མེད་རྒྱལ་བ་ཙོང་
ཁ་པ་ཆེན་པོ་སོགས་མཁས་གྲུབ་དུ་མ་རིམ་བཞིན་བྱོན་ཏེ་གངས་ཅན་ཡུལ་དུ་
ཚད་མ་རིག་པའི་བསྟན་པ་དར་ཞིང་རྒྱས་པར་སྤེལ། །
གཅིག མཉམ་མེད་ཙོང་ཁ་པ་ཆེན་པོས་བོད་དུ་ཚད་མ་རིག་
པའི་བསྟན་པ་ཇི་ལྟར་སྤེལ་བའི་སྐོར། །
རྗེ་བླ་མ་ཙོང་ཁ་པ་ཆེན་པོ་ནི་མདོ་ཁམས་ཡུལ་སྟོད་སྨད་གཉིས་སུ་དབྱེ་བ་
ལས། སྨད་ཙོང་ཁའི་ཡུལ་གྱི་གདུང་རུས་མལ་གྱི་རྒྱུད་ཡབ་ད་ར་ཁ་ཆེ་ཀླུ་འབུམ་
དགེ་དང༌། ཡུམ་ཤིང་མོ་བཟའ་ཨ་ཆོས་གཉིས་ལ་བུ་དྲུག་ཡོད་པའི་བཞི་པ་དེ་
ཡིན་ཞིང་། བོད་རབ་བྱུང་དྲུག་པའི་མེ་བྱ་(སྤྱི་ལོ1357)ལོའི་ཟླ་བཅུ་པའི་ཚེས་
བཅུའི་སྔ་དྲོ་ངོ་མཚར་ལྟས་དང་བཅས་སྐུ་བལྟམས། དགུང་ལོ་གསུམ་ལ་ཕེབས་
སྐབས་ཤ་བ་རི་རྫོང་དུ་ཀརྨ་པ་རོལ་པའི་རྡོ་རྗེའི་དྲུང་ནས་དགེ་བསྙེན་གྱི་སྡོམ་པ་
བཞེས། མཚན་དུ་ཀུན་དགའ་སྙིང་པོ་ཞེས་གསོལ། ཡོན་ཏན་རྒྱ་མཚོའི་དྲུང་དུ་
ཡི་གེ་འབྲི་ཀློག་སྦྱང་། དགུང་ལོ་བདུན་ལ་ཆོས་རྗེ་དོན་གྲུབ་རིན་ཆེན་པས་
མཁན་པོ་མཛད་པ་དང༌། ཏ་དབེན་གཞོན་ནུ་སེང་གེའི་སློབ་མ་གཞོན་ནུ་བྱང་
ཆུབ་པས་སློབ་དཔོན་མཛད་དེ་དགེ་ཚུལ་གྱི་སྡོམ་པ་བཞེས། མཚན་དུ་བློ་བཟང་
གྲགས་པ་ཞེས་གསོལ། ཆོས་རྗེ་དོན་གྲུབ་རིན་ཆེན་གྱིས་ཙོང་ཁ་པ་སྐུ་ཆུང་ངུའི་
དུས་ནས་གཅེས་སྐྱོང་ལེགས་པར་མཛད། རབ་ཏུ་བྱུང་རྗེས་འཇིགས་བྱེད་དང་།
154



བདེ་མཆོག ཀྱེ་རྡོར། ཕྱག་རྡོར་སོགས་ཀྱི་དཀྱིལ་འཁོར་དུ་བཅུག་སྟེ་གསང་
སྔགས་རྡོ་རྗེ་ཐེག་པའི་སྒོར་སྨིན་པར་མཛད། གསང་མཚན་དུ་དོན་ཡོད་རྡོ་རྗེ་
ཞེས་གསོལ། དགུང་ལོ་བཅོ་ལྔར་མདོ་སྡེ་རྒྱན་སོགས་ཐུགས་སུ་ཆུད། ཆོས་རྗེ་
དོན་གྲུབ་རིན་ཆེན་གྱིས་ཀློག་པ་ཐོས་བསམ་དང་། སྤོང་བ་བསམ་གཏན་ལ་བློ་
རྩེ་གཅིག་ཏུ་བརྩོན་དགོས་པའི་ཞལ་ཏ་ཡང་ཡང་གནང་བ་མ་ཟད། བོད་དུ་
བྱོན་པའི་དངོས་པོའི་ཆ་རྐྱེན་ཡང་བསྐྲུན་པར་མཛད་དེ་དགུང་ལོ་བཅུ་དྲུག་བོད་
རབ་བྱུང་དྲུག་པའི་ཆུ་གླང་(སྤྱི་ལོ1373)ལོའི་སྟོན་ཁར་ཕ་ཡུལ་ནས་ཆབ་མདོ་
བརྒྱུད་འབྲི་གུང་མཐིལ་དུ་ཕེབས། སྤྱན་སྔ་ཆོས་ཀྱི་རྒྱལ་པོ་དང་མཇལ་ཏེ་སེམས་
བསྐྱེད་སོགས་གསན། དེ་ནས་རིམ་བཞིན་ཚལ་གུང་ཐང་དུ་ཕེབས། སྨན་པ་
མཁས་པ་དཀོན་ཆོག་སྐྱབས་ཀྱི་དྲུང་ནས་གསོ་དཔྱད་གསན་ཞིང་ རྒྱུད་བཞི་
ཐུགས་འཛིན་གནང་། སྙེ་ཐང་བདེ་བ་ཅན་ནམ་རྭ་སྟོད་དགོན་དུ་བྱོན་ནས་སྙེ་
ཐང་པ་མཁན་པོ་བཀྲ་ཤིས་སེང་གེ་དང་ཡེ་ཤེས་སེང་གེ་གཉིས་ལས་ཆོས་འབྲེལ་
གསན། དེ་ནས་སྙེ་ཐང་ཆོས་རྫོང་དུ་ས་སྐྱའི་བླ་མ་དམ་པ་བསོད་ནམས་རྒྱལ་
མཚན་གྱི་དྲུང་ནས་བདེ་མཆོག་དྲིལ་བུ་ལུས་ཀྱི་དཀྱིལ་འཁོར་གྱི་དབང་སོགས་
ཞུས། ལོ་ངོ་གཉིས་ཙམ་ནས་ཕར་ཕྱིན་གྱི་ཚིག་དོན་ལ་ཤིན་ཏུ་མཁས་པར་གྱུར། །
དགུང་ལོ་བཅུ་དགུར་ཕེབས་སྐབས་གསང་ཕུ་ནེའུ་དགོན་དང་། སྙེ་ཐང་བདེ་བ་
ཅན་སོགས་ལ་གྲྭ་སྐོར་དུ་ཕེབས། སྔ་རྗེས་སུ་པཎ་ཆེན་མ་ཏི་པ་ལས་ཆོས་བཀའ་
ཅི་རིགས་དང༌། སྒྲ། བོ་དོང་ཕྱོགས་ལས་རྣམ་རྒྱལ་ལས་སྦྱོར་བ་ཡན་ལག་དྲུག་
པ། སྣར་ཐང་ལོ་ཙཱ་བ་དོན་བཟང་པ་ལས་མཛོད་དང་ཚད་མའི་ཊིཀྐ། ཉ་
དབོན་ཀུན་དགའ་དཔལ་ལས་ཕར་ཕྱིན། རེད་མདའ་བ་གཞོན་ནུ་བློ་གྲོས་ལས་
མཛོད་རང་འགྲེལ། དབུ་ཚད། སྔགས་སོགས་བཀའ་བསྟན་གཞུང་ལུགས་ཇི་
སྙེད་པ་གསན་ཞིང་བླ་མའི་གཙོ་བོར་གྱུར། །
དེ་ནས་ལོ་ཆེན་བྱང་ཆུབ་རྩེ་མོ་ལས་མངོན་པ་བཏུས་དང་། སྐྱོར་ལུང་
མཁན་པོ་བློ་གསལ་བ་ལས་འདུལ་བ་དང་མཛོད། མལ་གྲོ་ལྷ་ལུང་བླ་མ་བསོད་
155



གྲགས་ལས་ཆོས་ལུང་མང་པོ། བོ་དོང་ལོ་ཙཱ་བ་ནམ་མཁའ་བཟང་པོ་ལས་སྙན་
ངག་མེ་ལོང་བཤད་རྒྱུགས། གདན་ས་མཐིལ་དུ་སྤྱན་སྔ་ཆོས་ཀྱི་གྲགས་པ་ལས་
ནཱ་རོ་ཆོས་དྲུག་དང་སྒྲ། བླ་མ་དབུ་མ་བ་དཔའ་བོ་རྡོ་རྗེ་ལས་དབུ་མ་འཇུག་པའི་
རང་འགྲེལ། བླ་མ་དབུ་མ་བས་ལོ་ཙཱ་མཛད་དེ་རྗེ་བཙུན་འཇམ་དབྱངས་ལས་
དབུ་མའི་ལྟ་བ་དང་། སྔགས་མཚན་ཉིད་ཀྱི་ཁྱད་པར། སྔགས་བླ་མེད་ཀྱི་ལམ་
གྱི་གནད། རིམ་ལྔའི་གོ་རིམ་དྲང་ངེས་སོགས་དྲི་དོགས་ལེགས་པར་མཛད། ལྷོ་
བྲག་གྲུབ་ཆེན་ལས་སྙན་རྒྱུད་དང་བཀའ་གདམས་ལམ་རིམ་པ་དང༌། གདམས་
ངག་པའི་ རྒྱུད་ པ། གྲྭ་སྐོར་མཁན་ཆེན་ ཆོས་ སྐྱབས་ བཟང་ པོ་ ལས་ བཀའ་
གདམས་གཞུང་པ་བའི་རྒྱུད་པའི་ལམ་རིམ་སོགས་གསན། མདོར་ན་རྗེ་ཙོང་ཁ་
པ་ ཆེན་ པོས་ དགེ་བའི་ བཤེས་ གཉེན་བཅུ་ཕྲག་བཞི་ལྷག་ཙམ་གྱི་ཞབས་ལ་
གཏུགས་ནས་རིག་པའི་གནས་ཀུན་ལ་མཁས་པའི་རྩེ་མོར་སོན། 《དགའ་ལྡན་
ཆོས་འབྱུང་བཻཌཱུརྱ་སེར་པོའི》ནང་“ཡོངས་འཛིན་བསྟེན་པ་རྣམས་ནས་རྡོ་རྗེ་
ཐེག་པའི་སྒོར་སྨིན་པ་དང་། དགེ་ཚུལ་ སོགས་ཆོས་རྗེ་དོན་གྲུབ་རིན་ཆེན།
ཕར་ཕྱིན་ཉ་དབོན་ཀུན་དགའ་དཔལ། དབུ་ཚད་ཀྱིས་མཚོན་མང་བ་རེད་
མདའ་བ་གཞོན་ནུ་བློ་གྲོས། སྒྲ་ས་བཟང་མ་ཏི་པཎ་ཆེན། སྙན་ངག་ལོ་ཆེན་
ནམ་མཁའ་བཟང་པོ། སྔགས་རྙིང་མ་སྐོར་དྭགས་ཡུལ་བ། བཀའ་གདམས་སྤྱི་
ལྷས་པ་དང་ལྷོ་བྲག་གྲུབ་ཆེན་བཀའ་རྒྱུད་སྐོར་འབྲི་གུང་སྤྱན་སྔ་ཆོས་རྒྱལ་དང༌།
མཐིལ་གྱི་སྤྱན་སྔ་ཆོས་གྲགས། དུས་ཀྱི་འཁོར་ལོ་ཕྱི་རོལ་རྩིས་དང་བཅས་རྟག་
པ་དང་བསྟན་པ་ཡེ་ཤེས་རྒྱལ་མཚན། ཚོགས་མཁན་ཆེན་ཚུལ་རིན་པར་སོ་ཐར་
གྱི་བསླབ་སྡོམ། སྨན་པ་དཀོན་ཅོག་སྐྱབས་ལ་གསོ་བ་རིག་པ། བླ་མ་དབུ་མ་
པར་དབུ་མའི་ལྟ་བ་སོགས་མང་དུ་གསན། གྲུབ་ཆེན་ལས་ཀྱི་རྡོ་རྗེར་ལམ་རིམ་
པ་དང་སྙན་རྒྱུད་སོགས་མཐའ་ཡས་པ་གསན་པས་བཅུ་བཞི་པོ་བཀའ་དྲིན་ཆེ་
ཞིང་། དེའི་ནང་ནས་གཙོ་བོ་ནི་ཆོས་རྗེ་དོན་རིན་པ་དང་རེད་མདའ་གཞོན་ནུ་
བློ་གྲོས། གྲུབ་ཆེན་དཔའ་བོ་རྡོ་རྗེ་དང་ལས་ཀྱི་རྡོ་རྗེ་བཞི་འགྲན་ཟླ་དང་བྲལ་
156



བའི་དབུ་བླ་བཞི་ཡིན་(ཤོག་༦༢=༦༣)ཞེས་འཁོད། རྒྱལ་མཆོག་ལྔ་པ་ངག་ །
དབང་བློ་བཟང་རྒྱ་མཚོས་ཀྱང་། “ རྣམ་འདྲེན་ཀུན་གྱི་མཁྱེན་པའི་ཕུང་པོ་
དང་། ། གཅིག་གྱུར་འཇམ་མགོན་མི་ཡི་སྲིད་པའི་གར། ། བསམ་བཞིན་རྣམ་
པར་རོལ་པའི་མཛད་པ་ལ། ། བསྐལ་བཟང་རྒྱལ་བ་ཀུན་གྱིས་བསྐྲུན་དུ་མེད།”
ཅེས་བསྔགས་བརྗོད་ཡང་ཡང་མཛད། །
དགུང་ལོ་སོ་དྲུག་པ་རབ་བྱུང་བདུན་པའི་ཆུ་སྤྲེལ་(སྤྱི་ལོ1392)ལོའི་ཟླ་བ་
བཅུ་པར་འཇམ་དཀར་དཔལ་ལྡན་བཟང་པོ་དང་། གནས་བརྟན་རིན་ཆེན་
རྒྱལ་མཚན། གནས་བརྟན་བཟང་པོ་སྐྱོང་། གནས་བརྟན་བྱང་སེང་བཅས་
དབུས་པ་བཞི་དང༌། རྟོགས་ལྡན་འཇམ་དཔལ་རྒྱ་མཚོ་དང༌། དགེ་བཤེས་
ཤེས་རབ་གྲགས་པ། དགེ་བཤེས་འཇམ་དཔལ་བཀྲ་ཤིས། དགེ་བཤེས་དཔལ་
སྐྱོང་སྟེ་མདོ་སྨད་བཞི་བཅས་སྐུ་འཁོར་རྣམས་སྐྱོར་མོ་ལུང་ནས་ཞལ་གྱེས་ཏེ་འོལ་
དགའ་ཆོས་ལུང་དུ་ཕེབས། སྐབས་དེར་འོལ་དགའ་རྫོང་ཕྱིའི་བྱམས་པའི་སྐུ་
བརྙན་ཉམས་རྒུད་ཤིན་ཏུ་ཆེ་བར་གནས་པ་གཟིགས་ཏེ་ཉམས་གསོ་གང་ལེགས་
མཛད། དེ་ནས་བསགས་སྦྱང་དང་སྒྲུབ་པ་གཙོ་བོར་མཛད། དགུང་ལོ་སོ་དགུ་
རབ་བྱུང་བདུན་པའི་མེ་བྱི་(སྤྱི་ལོ1396)ལོར་གཉལ་གྱི་གསེར་ཕྱེ་འབུམ་པར་
མཆོད་པ་ཆེན་པོ་དང་སངས་རྒྱས་ཀྱི་བསྟན་པ་མཐའ་དག་གི་གཞིར་གྱུར་པ་ནི་
དམ་པའི་ཆོས་འདུལ་བ་ཡིན་པས་འདུལ་བའི་ཆོས་མང་དུ་གསུངས། དད་ལྡན་
སྐྱེ་བོའི་ཚོགས་རྣམས་སྐྱབས་འགྲོའི་སྡོམ་པ་སྦྱར་ཞིང་དགེ་བའི་ལས་ལ་འཇུག །
རབ་བྱུང་བདུན་པའི་ས་བྱི་(སྤྱི་ལོ1408)ལོར་མིང་གོང་མ་ཆེན་པོ་ཡུང་
ལོས་འཇའ་ས་དང་ཕོ་ཉ་བཞི་སོགས་གསེར་ཡིག་པ་མང་དུ་མངགས་ཏེ་ཙོང་ཁ་
པ་ཆེན་པོ་མེས་རྒྱལ་ནང་སར་གདན་ཞུ་གནང་། འོན་ཀྱང་སྐབས་དེར་ལྷ་ལྡན་
སྨོན་ལམ་ཆེན་མོའི་གྲབས་མཛད་དགོས་པ་དང་། མི་གྲིབ་ཀྱི་སྙུང་གཞི་བཞེས་
པ་སོགས་ཕྱི་ནང་གི་རྒྱུ་རྐྱེན་ལ་བརྟེན་ངོ་ཕེབས་གནང་མི་ཐུབ་པར་དངོས་སློབ་
གཙོ་བོ་བྱམས་ཆེན་ཆོས་རྗེ་སྐུ་ཚབ་ཏུ་མངགས་གཏོང་མཛད། ། །
157



དུས་དེར་ཕག་གྲུའི་སྡེ་སྲིད་གྲགས་པ་རྒྱལ་མཚན་གྱིས་གདན་དྲངས་པ་
ལྟར། མཉམ་མེད་རྒྱལ་བ་ཙོང་ཁ་པ་ཆེན་པོ་ཞབས་འཁོར་དང་བཅས་སྐྱིད་སྨད་
གྲུམ་བུ་ལུང་དུ་ཕེབས། རྗེ་ཉིད་ཀྱིས་ལྷ་སར་སྨོན་ལམ་ཆེན་མོ་འཛུགས་རྒྱུའི་
འདུན་པ་འདོན་གནང་མཛད། སྣེའུ་རྫོང་དཔོན་བཟང་ནམ་མཁའ་བཟང་
པོར་ཞལ་ཏ་གནང་བས་ཁོང་གིས་ལྷ་སའི་དཀྱིལ་འཁོར་སྟེང་དང་སེང་གཡབ་
སོགས་ཞིག་གསོ་གསར་བཞེངས་མཛད། ཇོ་བོ་ཤཱཀྱ་མུ་ནེར་དབུ་རྒྱན་སྒྲོན།
མཆོད་པ་རྒྱ་ཆེར་བཤམས། དེ་ནས་རྗེ་ཙོང་པ་ཆེན་པོས་འབྲི་གུང་དང་རྭ་སྒྲེང་
ཚུན་ཆད། འོལ་དགའ་མན་ཆད་ཀྱི་སྡེ་དགོན་དང་། མི་དྲག་ཡོན་བདག་སློབ་
བུའི་ཚོགས་ལ་དད་འབུལ་གྱི་སྐུལ་མ་ཡང་ཡང་མཛད། རབ་བྱུང་བདུན་པའི་ས་
བྱི་(སྤྱི་ལོ1408)ལོའི་ཟླ་བ་བཅུ་གཉིས་པའི་ཟླ་མཇུག་ཏུ་ལྷ་སར་ཕྱིར་ཕེབས།
རྒྱ་གར་འཕགས་པའི་ཡུལ་དུ་མཉམ་མེད་ཤཱཀྱ་ཐུབ་པས་ཞག་བཅོ་ལྔ་བར་དུ་མུ་
སྟེགས་པའི་སྟོན་པ་དྲུག་འབྲང་སོགས་བཏུལ་ཞིང་ཆོ་འཕྲུལ་དུ་མ་བསྟན་པའི་
དུས་སྟོན་གངས་ཅན་ཡུལ་དུ་དར་བ་མཛད་ཆེད་གནམ་གང་ཉིན་སྟ་གོན་སྙན་
གསན་མཆོད་པ་རྒྱ་ཆེར་ཕུལ། རབ་བྱུང་བདུན་པའི་ས་གླང་(སྤྱི་ལོ1409)ལོའི་
ཟླ་བ་དང་པོའི་ཚེས་གཅིག་ནས་བཅོ་ལྔ་བར་མཆོད་པ་དངོས་གཞི་མཛད་པ་ལ།
རྗེ་ཙོང་ཁ་པ་ཆེན་པོའི་ཡུམ་གྱི་སྐུ་རྒྱན་གསེར་དངུལ་ཡོངས་རྫོགས་ཞལ་འདེབས་
སུ་ཕུལ་ཐོག་ཇོ་བོ་ཤཱཀྱ་མུ་ནེར་དབུ་རྒྱན་དང་མགུལ་རྒྱན་གསེར་བཟང་པོ་ལས་
བསྒྲུབས་ལ། གཡུ་དང༌། མུ་ཏིག གཟི་སོགས་རིན་ཆེན་དུ་མས་བརྒྱན་པ་
དང་། ཇོ་བོ་མི་བསྐྱོད་རྡོ་རྗེ་དང་སྤྱན་རས་གཟིགས་བཅུ་གཅིག་ཞལ་ལ་རིན་
ཆེན་གཉིས་པ་ལས་གྲུབ་པའི་དབུ་རྒྱན་ཕྲ་ཅན་དངུལ་གྱི་ལྷུང་བཟེད་དང་མཎྜལ།
གཏེར་ནས་བླངས་ པའི་དངུལ་དམ་རྟ་མགོ། གཞན་ ཡང་ སྐུ་བརྙན་གཞན་
རྣམས་ལ་བླ་གོས་སྣམ་སྦྱར་སོགས་ན་བཟའ་གང་ལེགས་དང་ཞལ་གསེར་སོགས་
དད་འབུལ་ཞུས། ཕྱི་རོལ་དུ་ཕྱོགས་སྐྱོང་གི་དར་ཆེན་གྱི་ཏོག་ལ་སྐུ་དང༌། བ་
དན་ལ་སྔགས་བྲིས་པ། རྒྱལ་ཆེན་བཞིའི་རྒྱལ་མཚན། ཀླུ་ཆེན་བརྒྱད་ཀྱི་བ་
158



དན་རྣམས་རང་རང་གི་ཕྱོགས་སུ་བཙུགས། མཚན་མོ་བར་བསྐོར་ཚིག་འགྲམ་
འཁོར་བར་མར་མེའི་ཕྲེང་བ་བཀོད། མཐོང་བ་ཙམ་གྱིས་ནམ་མཁའི་སྐར་
ཚོགས་ཡངས་པའི་ས་གཞིའི་ཐོག་འཕོས་པ་དང་མཚུངས་ཤིང་། དུས་མཚུངས་
རྩེ་ཕོ་བྲང་པོ་ཏ་ལ་དང་། རྒྱ་སྟག་ར་མོ་ཆེའི་གཙུག་ལག་ཁང་། བྲག་ལྷ་ཀླུ་ཕུག་
ཚལ་གུང་ཐང་སོགས་བསྟན་པའི་གཙུག་ལག་ཁང་དུ་མཆོད་པ་རྒྱ་ཆེར་ཕུལ།
དེའི་རིང་ལ་དགེ་འདུན་ཁྲི་ལྷག་ཙམ་ལའང་ཚ་གྲོ་ཚ་ཇ་ཆག་མེད་བཏང་བ་
སོགས་བསྙེན་བཀུར་ཞབས་ཏོག་རྒྱ་ཆེ་མཛད། ཉིན་ཐོག་མ་དེའི་སྔ་དྲོ་དད་ལྡན་
སེར་སྐྱ་ཁྲི་ཕྲག་མང་པོ་ཕྱོགས་བཞི་མཚམས་བརྒྱུད་ནས་འདུས་ཏེ་མཉམ་མེད་
ཤཱཀྱ་ཐུབ་པའི་འཁྲུངས་རབས་གསུངས་ནས་དད་པའི་ས་བོན་བསྐྲུན། དེ་ནས་
བཟུང་འཇིག་རྟེན་ཁམས་ན་གྲགས་ཆེ་བའི་ལྷ་ལྡན་སྨོན་ལམ་ཆེན་མོ་ཚོགས་པའི་
སྲོལ་བཏོད། རབ་བྱུང་བདུན་པའི་ས་གླང་(སྤྱི་ལོ1409)ལོར་འབྲོག་དགའ་
ལྡན་རྣམ་པར་དག་པའི་གླིང་ཕྱག་བཏབ། དེ་ནས་ཚད་མ་རིག་པའི་བཤད་གྲྭ་
རྒྱ་ཆེར་སྤེལ། རྗེ་དེ་ཉིད་ཀྱིས་རྒྱ་བོད་མཁས་གྲུབ་རིམ་བྱོན་གྱིས་མཛད་པའི་
ཚད་མ་རིག་པའི་གཞུང་ལུགས་ལ་བརྟག་ཞིབ་ལེགས་པར་མཛད་དེ་ཚད་མ་རིག་
པ་དང་ནང་རིག་པ་ཟུང་དུ་འབྲེལ་བའི་ཐུན་མོང་མ་ཡིན་པའི་ལྟ་བ་བཟུང་། ལྷ་
ལྡན་སྨོན་ལམ་ཆེན་མོའང་ཚད་མ་རིག་པའི་རིག་ལམ་དཔྱད་བསྡུར་བྱ་ཡུལ་གཙོ་
བོ་ཞིག་ཏུ་གྱུར། །
རྗེ་ཙོང་པ་ཆེན་པོས་སྔ་རྗེས་སུ་དབུ་མ་《རྩ་བ་ཤེས་རབ་ཀྱི་རྣམ་བཤད་
རིགས་པའི་རྒྱ་མཚོ》དང་། 《ཕར་ཕྱིན་ལེགས་བཤད་གསེར་ཕྲེང》《བྱང་ཆུབ་
ལམ་རིམ་ཆེན་མོ》《སྔགས་རིམ་ཆེན་མོ》སོགས་ཚད་མ་རིག་པ་དང༌། མདོ་
སྔགས་ཀྱི་བསྟན་བཅོས་གསུང་འབུམ་པོད་བཅོ་བརྒྱད་བརྩམས། སློབ་མའི་
ཚོགས་དྲིན་གྱིས་བསྐྱངས། རྗེ་ཉིད་ལ་དངོས་སློབ་བརྒྱ་དང་བཞི་བཅུ་ཞེ་བདུན་
བྱུང་བ་ལས། གཙོ་བོར་གྱུར་པ་ཐུགས་སྲས་བདུན་བྱུང་ཞེས་གྲགས། དེ་རྣམས་
ནི། འདུལ་བ་འཛིན་པ་གྲགས་པ་རྒྱལ་མཚན་དང༌། རྒྱལ་ཚབ་དར་མ་རིན་
159



ཆེན། མཁས་གྲུབ་དགེ་ལེགས་དཔལ་བཟང་། རྗེ་ཤེས་རབ་སེང་གེ། རྒྱལ་བ་
དགེ་འདུན་གྲུབ་པ། འཇམ་དབྱངས་བཀྲ་ཤིས་དཔལ་ལྡན། བྱམས་ཆེན་ཆོས་
རྗེ་བཅས་སོ། །
རྗེ་ཉིད་དགུང་ལོ་དྲུག་ཅུ་རེ་གསུམ་རབ་བྱུང་བདུན་པའི་ས་ཕག་(སྤྱི་ལོ་
1419)ལོའི་སྟོན་དུས་སྟོད་ལུང་དང་། འབྲས་སྤུངས་དགོན། སེ་ར་དགོན།
གསང་སྔགས་མཁར། གྲྭ་བཞི་སོགས་སུ་ཕེབས་ནས་གདུལ་བྱ་འགྲོ་བའི་དོན་དུ་
གང་ལ་གང་འདུལ་གྱི་ཆོས་མང་དུ་གསུངས། དེ་ནས་འབྲོག་དགའ་ལྡན་རྣམ་
པར་དག་པའི་གླིང་དུ་ཕྱིར་ཕེབས། རྟེན་གཙོ་ཁག་ལ་མཆོད་པ་རྒྱ་ཆེར་ཕུལ།
དེ་ནས་སྔ་དྲོ་ཐམས་ཅད་མཁྱེན་པ་དགེ་འདུན་གྲུབ་པ་དང་བཀྲ་ཤིས་ཇོ་ཁང་
རྣམ་གཉིས་དང་མཇལ་བས་མཉེས་ཚོར་ཆེན་པོས་ན་བཟའ་མཐང་གོས་བཞེས་
འཕྲོར་གནང་སྟེ་དོན་གྱི་བསྟན་པ་ཡོངས་སུ་གཏད། ཕྱི་དྲོ་ཁྲི་ཐོག་ཁང་དུ་
ཕེབས་ཏེ་སྲས་ཀྱི་ཐུ་བོ་རྒྱལ་ཚབ་དར་མ་རིན་ཆེན་ལ་པཎ་ཞྭ་དང་ཆོས་གོས་
བསྩལ་བས་གསེར་ཁྲིར་ཕེབས་དགོས་པའི་དོན་དེ་གསལ་པོར་བསྟན། རབ་
བྱུང་བདུན་པའི་ས་ཕག་(སྤྱི་ལོ 1419)ལོའི་ཟླ་བཅུ་པའི་ཚེས་ཉེར་ལྔ་སྔ་དྲོ་
དགོངས་པ་གཞན་དོན་དུ་གཤེགས། །
གཉིས། རྒྱལ་ཚབ་དར་མ་རིན་ཆེན་གྱིས་ཚད་མ་རིག་པའི་
བསྟན་པ་ཇི་ལྟར་སྤེལ་བའི་སྐོར། །
དགའ་ལྡན་ཁྲི་ཐོག་གཉིས་པ་ཐམས་ཅད་མཁྱེན་པ་དར་མ་རིན་ཆེན་ནི།
རབ་བྱུང་དྲུག་པའི་ཤིང་འབྲུག་(སྤྱི་ལོ1364)ལོར་གཙང་མྱང་སྟོད་དུ་ཡབ་བློན་
པོ་རྦའི་རིགས་རྟའུ་རྟ་དཔོན་པ་དང་། ཡུམ་ཇོ་མོ་ཤེས་རབ་མ་གཉིས་ཀྱི་སྲས་སུ་
སྐུ་བལྟམས། དགུང་ལོ་བཅུའི་ཐོག་གནས་རྙིང་དགོན་དུ་མཁན་པོ་རིན་ཆེན་
རྒྱལ་མཚན་ལས་རབ་ཏུ་བྱུང་ཞིང་དགེ་ཚུལ་གྱི་སྡོམ་པ་བཞེས། མཚན་དུ་དར་
160



མ་རིན་ཆེན་ཞེས་གསོལ། དེ་ནས་སློབ་དཔོན་དཔལ་མགོན་པའི་དྲུང་དུ་ཡི་གེ་
འབྲི་ཀློག་སྦྱང་། སྐྱེས་སྟོབས་ཀྱི་ རྩལ་ དང་ ལྡན་ པས་ཚེགས་ མེད་ དུ་ མཁྱེན།
བཀའ་བཞི་ བ་ (རི་ནང་ པའང་ ཟེར)རིན་ཆེན་རྡོ་རྗེ་དང་། རེད་མདའ་བ་
གཞོན་ནུ་བློ་གྲོས་ སོགས་ མཁས་གྲུབ་ མང་པོའི་ཞབས་ལ་གཏུགས་ཏེ་ བཀའ་
བསྟན་གཞུང་ལུགས་མང་པོར་སྦྱང་པ་མཛད་པས་མཁས་པར་གྱུར། ལྷག་པར་
དུ་སློབ་དཔོན་ཆེན་པོ་རེད་མདའ་བ་གཞོན་ནུ་བློ་གྲོས་ཀྱི་དྲུང་ནས་ཕར་ཕྱིན་
དང་། ཚད་མ། དབུ་མ། འདུལ་བ། མངོན་པ་སོགས་མདོ་ཕྱོགས་ཀྱི་གཞུང་
མང་པོ་དང་། གསང་བ་འདུས་པ་སོགས་གསང་སྔགས་ཀྱི་གཞུང་མང་པོ་གསན་
སྦྱོང་གནང་བས་སློབ་དཔོན་ཆེན་པོ་རེད་མདའ་བའི་ཐུགས་སྲས་རབ་འབྱམས་
པ་བདུན་གྱི་ནང་ཚན་རྩོད་བཟང་མཆོག་གྱུར་གྱི་མཚན་སྙན་ཐོབ། དེ་ནས་
གདན་ས་ཆེན་པོ་དཔལ་ལྡན་ས་སྐྱ་དང༌། གསང་ཕུ་ནེའུ་དགོན། རྩེད་ཐང་
བཅས་སུ་པོ་ཏི་དཀའ་བ་བཅུའི་གྲྭ་སྐོར་གནང་། རོང་སྟོན་ཤཱཀྱ་རྒྱལ་མཚན་
དང་མཁན་ཆེན་གཡག་པ་སོགས་ས་སྐྱ་པའི་མཁན་ཆེན་གཙོ་བོ་འགའ་ཞིག་དང་
རྩོད་གླེང་མཛད་དེ་ལེགས་བཤད་ཀྱིས་ ཡིད་འཕྲོག་ པ་ དང་ རིག་ པས་ དཔའ་
བསྐོང་བ་མཛད། དཀའ་བཅུ་པའི་མཚན་བཟང་ཐོབ། གངས་ཅན་ཡུལ་དུ་
དཀའ་བཅུ་པའི་མཚན་རྟགས་ཐོག་མ་རྗེ་དེ་ཉིད་ནས་བྱུང་བར་གྲགས། སྙན་
པའི་མཚན་བཟང་བ་དན་གཡོ་བ་ལྟར་འཇིག་རྟེན་གྱི་རྩེ་མོའི་ཕྱོགས་བཞིར་ཁྱབ།
སློབ་དཔོན་ཆེན་པོ་རེད་མདའ་བས་ཀྱང་རྩོད་པ་མཆོག་གྱུར་དར་མ་རིན་ཆེན་
ཞེས་བསྔགས་ བརྗོད་ཡང་ ཡང་ མཛད། དགུང་ལོ་ཉེར་ལྔ་ པར་ བསྙེན་ པར་
རྫོགས། དེ་ནས་རྩེད་ཐང་གྲྭ་སྐོར་ཟིན་འཕྲལ་མཉམ་མེད་ཙོང་ཁ་པ་ཆེན་པོའི་
མཚན་སྙན་ཐོས་པས་རྩོད་པ་མཛད་པར་གཉལ་གྱི་ར་གྲོང་དུ་བྱོན། སྤྱིར་རྗེ་
འདི་ཉིད་ཀྱི་སྐུ་གསུང་ཐུགས་ཀྱི་ཡོན་ཏན་བསམ་གྱིས་མི་ཁྱབ་པ་དང༌། ཁྱད་
པར་དུ་རྟོན་པ་བཞིའི་ལེགས་བཤད་ཡིད་དབང་འཕྲོག་པ་གནང་བས་དད་གུས་
ཅིག་ཅར་དུ་འཆར་ཏེ་ལོ་བཅུ་གཉིས་ཀྱི་བར་ཞབས་ཞུར་རྒྱུན་མཐུད་ནས་ཆོས་
161



གསུངས་ཚད་གསན། གསན་ཚད་བཟུང་། བཟུང་ཚད་མ་བརྗེད་པར་མདོ་
སྔགས་མཐའ་དག་ལ་མཁས་པའི་རྩེ་མོར་སོན་ཏེ་རྗེ་བདག་ཉིད་ཆེན་པོའི་སློབ་མ་
གཙོ་བོར་གྱུར། ཡང་བཤད་སྲོལ་གཞན་ཞིག་ནི། 《གངས་ཅན་རིག་བརྒྱའི་སྒོ་
འབྱེད་ལྡེ་མིག》ལས་“དེ་དུས་བོད་ཀྱི་མཁས་པ་ཆེན་པོ་རོང་སྟོན་སྨྲ་བའི་སེང་གེ་
ལ་སློབ་དཔོན་འདིས་རྩོད་པ་མཛད་པས་ཆོས་རྗེ་འདི་པ་ལ་རྒྱལ་ཁ་ཐོབ་རྐྱེན།
རྗེ་བདག་ཉིད་ཆེན་པོ་གཉལ་སྟོད་ར་གྲོང་དུ་བཞུགས་པ་ལ་ཐུགས་རྒྱལ་བའི་ཚུལ་
གྱིས་རྩོད་པ་མཛད་པར་དགོངས་ནས་རྗེའི་དྲུང་དུ་བྱོན་ཏེ། དབུ་ཞྭ་མ་ཕུད་
པར་ཆོས་གྲྭར་ཕེབས་པ་རྗེ་བདག་ཉིད་ཆེན་པོས་གཟིགས་ནས་གསུངས་ཆོས་
འཕྲོས་མ་བཅད་པར་ཁྲི་ལས་གཞོལ་ཏེ་བཞུགས་པ་ན། སློབ་དཔོན་འདིས་
ཁེངས་པ་ངོམ་པའི་ཚུལ་གྱིས་རྗེའི་བཞུགས་ཁྲིའི་སྟེང་དབུ་ཞྭ་ནབ་བཞིན་པར་
བཞུགས་ཏེ། རྗེ་བླ་མས་ཆོས་ཀྱི་གསུང་བཤད་མཛད་པ་གསན་པས། སྔོན་ཆད་
མཁས་པ་གཞན་གྱི་ཞལ་ལས་མ་ཐོས་པའི་ལེགས་བཤད་ཤ་སྟག་སྙན་གྱི་གོང་བུར་
སོང་བས། ཁེངས་པའི་རི་བོ་རང་ཤུགས་ཀྱིས་བསྙིལ་ཏེ་དབུ་ཞྭ་ཕུད་ཅིང་ཁྲི་
ལས་བབས་ནས་ཕྱག་དང་བཅས་སློབ་མའི་ཁྲོད་དུ་བྱོན། དེའི་ཚེ་རྗེའི་བཞུགས་
ཁྲིར་ཕེབས་པ་དེ་ཕྱིས་སུ་གདན་སའི་ཁྲིར་ཐོག་མར་བྱོན་པའི་རྟེན་འབྲེལ་འགྲིག་
པར་གསུངས། ལྷག་པར་དེ་དུས་རྗེ་ ཐམས་ ཅད་ མཁྱེན་པས་རྟོན་པ་བཞིའི་
བཤད་པ་ ཡིད་ འཕྲོག་ པ་ ཞིག་གནང༌ བ་ གསན་ པས་ ཐུགས་ མོས་ ཚད་ མེད་
འཁྲུངས་ཏེ། ཕྱག་དུ་མ་མཛད་ཅིང་ཞབས་སྤྱི་བོར་བླངས་ནས་ཕྱིན་ཆད་ཐུགས་
བརྩེ་བས་རྗེས་སུ་བཟུང་དུ་གསོལ་ཞེས་དད་པའི་ང་རོ་སྤྱན་ཆབ་དང་བཅས་ཏེ་
ཞུས་པས། རྗེ་ཐམས་ཅད་མཁྱེན་པ་དགྱེས་བཞིན་ཞལ་གྱིས་བཞེས་ཤིང་བརྩེ་
བས་རྗེས་སུ་བཟུང་སྟེ། འཁོར་གྱི་ཐོག་མར་ནམ་ཡང་འབྲལ་མེད་དུ་བཞུགས།
རྗེ་བདག་ཉིད་ཆེན་པོ་ཞིང་གཞན་དུ་གཤེགས་པར་ཉེ་བ་ན། ན་བཟའ་སྐུ་བེར་
དང་པཎ་ཞྭ་གནང་སྟེ་དོན་དེ་གོ་བར་གྱིས་ཤིག”(དེབ་བཅུ་པ་ཤོག་༩༡–
༩༢)ཅེས་གསུངས། །
162



དེ་ནས་མཉམ་མེད་ཙོང་ཁ་པ་ཆེན་པོའི་དགོངས་དོན་ལྟར། འདུལ་བ་
འཛིན་པ་གྲགས་པ་རྒྱལ་མཚན་དང་གནས་བརྟན་རིན་ཆེན་རྒྱལ་མཚན་སོགས་
མཁས་གྲུབ་མང་པོས་མགྲིན་དབྱངས་གཅིག་གྱུར་གྱིས་གསོལ་བ་ བཏབ་པས།
དགུང་ལོ་ང་དྲུག་པ་རབ་བྱུང་བདུན་པའི་ས་ཕག་(སྤྱི་ལོ1419)ལོར་མི་འཇིགས་
གདོང་ལྔའི་གསེར་ཁྲིར་རྒྱལ་བ་གཉིས་པའི་རྒྱལ་ཚབ་ཏུ་མངའ་གསོལ། མཚན་
དུ་རྒྱལ་ཚབ་དར་མ་རིན་ཆེན་ཞེས་འབོད། ཁྲི་ཐོག་ཏུ་ལོ་བཅུ་གསུམ་བཞུགས་
རིང་རྗེ་བླ་མ་ཙོང་ཁ་པ་ཆེན་པོའི་དགོངས་དོན་ལྟར་མདོ་སྔགས་ཀྱི་བསྟན་པ་སྤྱི་
དང༌། ཁྱད་ པར་དུ་ཚད་མ་ རིག་ པའི་གཞུང་ལུགས་དར་ཞིང་ རྒྱས་ པ་ སྤེལ།
བསྟན་བཅོས་ ཀྱང༌ 《རྣམ་ འགྲེལ་ གྱི་ བཤད་ པ་ ཐར་ ལམ་ གསལ་ བྱེད》དང་།
《རྣམ་ངེས་དགོངས་པ་རབ་གསལ》《རིགས་ཐིགས་ཀྱི་ཊཱིཀྐ་རིན་པོ་ཆེའི་གཏེར་
མཛོད》《ཚད་མཐོའི་མཐར་ཕྱིན་གདུང་སེལ》《ས་དཔྱད་རིག་གཏེར་གྱི་ཊིཀྐ》
《མངོན་རྟོགས་རྒྱན་འགྲེལ་བཅས་ཀྱི་རྣམ་བཤད་སྙིང་པོ་རྒྱུན》《ཀུན་བཏུས་
རྣམས་ཀྱི་ཊཱིཀྐ》《སྤྱོད་འཇུག་རིན་ཆེན་ཕྲེང་བ》 《ཆོས་མངོན་རྒྱ་མཚོ་སྙིང་པོ》
སོགས་བཀའ་བསྟན་གཞུང་ལུགས་མང་དུ་བརྩམས། བཤད་སྒྲུབ་ཀྱི་འཆད་
ཉན་རྒྱས་པར་མཛད་དེ་འབྲོག་དགའ་ལྡན་རྣམ་པར་དག་པའི་གླིང་དེའང་ཚད་
མ་རིག་པའི་གཞུང་ལུགས་ཀྱི་བཤད་གྲྭ་གཙོ་བོ་ཞིག་ཏུ་གྱུར། རྗེ་འདི་ཉིད་ཀྱི་
མཚན་བཟང་འཇིག་རྟེན་རྩེ་མོར་གྲགས། སློབ་བུ་ཡང་མཉམ་མེད་ཙོང་ཁ་པ་
ཆེན་པོའི་དངོས་སློབ་ ཕལ་ཆེར་དང་ཐུན་མོང་མ་ཡིན་པའི་སློབ་མ་ར་ཏཱ་བཀྲ་
ཤིས་དང༌། བྱམས་པ་གླིང་པ། རིན་ཆེན་དཔལ། འདུལ་དཀར་བ་གྲགས་པ་
དཔལ་ལྡན། བློ་གྲོས་མགོན་པོ། གླིང་སྨད་ཡོན་ཏན་རྒྱས་པ་ཆེན་པོ་རིན་བྱང་
བ། འདུལ་འཛིན་བསམ་འཕེལ་བ། སངས་རྒྱས་བཟང་པོ། བློ་བརྟན་པ།
གནས་ཕུ་དཀའ་བཅུ་བ། དཔལ་ལྡན་བཟང་པོ། བཀའ་བཞི་བ། ཀུན་དགའ་
དཔལ་བཟང་། བླ་མ་གྲགས་བཀྲས་བ་སོགས་མང་དུ་བྱུང་། རབ་བྱུང་བདུན་
པའི་ལྕགས་ཕག་(སྤྱི་ལོ1431) ལོར་མཁས་གྲུབ་རྗེ་དགེ་ལེགས་དཔལ་བཟང་
163



རྒྱལ་ཚབ་ཏུ་དབང་བསྐུར། རྗེ་འདི་ཉིད་དགུང་ལོ་དྲུག་ཅུ་རེ་དགུ་རབ་བྱུང་
བདུན་པའི་ཆུ་བྱི་(སྤྱི་ལོ1432)ལོའི་ཟླ་ལྔ་པའི་ཚེས་བརྒྱད་ཉིན་རྩེ་ཕོ་བྲང་ཆེན་
པོ་པོ་ཏ་ལར་གཟིམ་ཁྲི་མཐའ་ཅན་དུ་འགྱུར། །
གསུམ། མཁས་གྲུབ་རྗེ་དགེ་ལེགས་དཔལ་བཟང་གིས་ཚད་མ་
རིག་པའི་བསྟན་པ་ཇི་ལྟར་སྤེལ་བའི་སྐོར། །
དགའ་ལྡན་ཁྲི་ཐོག་གསུམ་པ་མཁས་གྲུབ་རྗེ་དགེ་ལེགས་དཔལ་བཟང་ནི།
གཙང་ལ་སྟོད་བྱང་གི་ལྡོག་གཞུང་དུ་ཡབ་བཀྲ་ཤིས་དཔལ་བཟང་དང༌། ཡུམ་
བུ་འདྲེན་རྒྱལ་མོ་གཉིས་ཀྱི་སྲས་སུ་རབ་བྱུང་དྲུག་པའི་ཤིང་གླང༌(སྤྱི་ལོ1385)
ལོར་སྐུ་འཁྲུངས། ཡབ་ཡུམ་དེ་གཉིས་ལ་སྲས་གསུམ་ཡོད་པ་ལས་ཆེ་བ་རྗེ་འདི་
ཉིད་དང་། འབྲིང་བ་བ་སོ་ཆོས་ཀྱི་རྒྱལ་མཚན། ཆུང་བ་བསོད་ནམས་བཀྲ་
ཤིས་བཅས་སོ། ཁོང་ཉིད་ཆུང་བྱིས་པའི་དུས་ནས་ན་སོ་མཉམ་པ་གཞན་དང་
མི་འདྲ་བར་སྐྱེས་སྟོབས་ཀྱི་རྩལ་དང་ལྡན་ཞིང་མཁྱེན་སྤྱོད་ཁྱད་དུ་འཕགས་པ་
ཞིག་ཡོད་པས་མཁས་གྲུབ་ལྷ་དབང་པའི་སྐུ་སྐྱེ་ཡིན་ཞེས་གྲགས། སྐུ་ཆུང་ངུའི་
དུས་ནས་མཁས་གྲུབ་ཅེས་པའི་མཚན་བཟང་ཐོབ། སྐུ་ན་ཆུང་དུས་ནས་རིག་
པའི་གནས་ཀྱི་གཞུང་ལུགས་གང་ཅིར་གསན་སྦྱོང་མཛད་རྒྱུའི་དད་བརྩོན་ལྷག་
པར་ཆེ་བས་ངམ་རིང་དང་ས་སྐྱའི་ཕྱོགས་སུ་བྱོན་ཏེ་མཁས་གྲུབ་མང་པོའི་ཞབས་
ལ་གཏུགས་ནས་སྦྱང་པ་གང་ལེགས་མཛད། དེ་ནས་འདུལ་བ་འཛིན་པ་མཁན་
ཆེན་སེང་གེ་རྒྱལ་མཚན་གྱིས་མཁན་པོ་དང་རྒྱ་མ་བ་ཡོན་ཏན་འོད་ཀྱིས་སློབ་
དཔོན་མཛད་དེ་དགེ་ཚུལ་གྱི་སྡོམ་པ་བཞེས། མཚན་དུ་དགེ་ལེགས་དཔལ་
བཟང་པོ་ ཞེས་ གསོལ། ལམ་འབྲས་པ་ཡེ་ ཤེས་ དཔལ་ དང་། པཎ་ཆེན་ན་
བཟའ་བ་སོགས་ལས་གསང་སྔགས་ཀྱི་ཆོས་འཁོར་མཐའ་ཡས་པ་གསན། ཁྱད་
པར་དུ་མཁས་གྲུབ་ཆེན་པོ་རེད་མདའ་བ་གཞོན་ནུ་བློ་གྲོས་ཀྱི་ཞབས་ལ་གཏུགས་
164



ནས་ཚད་མ་སྡེ་བདུན་དང་། མངོན་པ་གོང་འོག བྱམས་ཆོས་སྡེ་ལྔ། དབུ་མ་
རིགས་ཚོགས་དྲུག འདུལ་བ་སོགས་ལ་སྦྱང་པ་དཔྱིས་ཕྱིན་པ་མཛད་དེ་མཁས་
པའི་མཚན་སྙན་གང་སར་ཁྱབ། དེ་ནས་དགུང་ལོ་བཅུ་བདུན་རབ་བྱུང་བདུན་
པའི་ལྕགས་སྦྲུལ་(སྤྱི་ལོ1401)ལོར་གཙང་ཕྱོགས་ཀྱི་ཆོས་སྡེ་ཆེན་པོ་ཁག་ལ་གྲྭ་
བསྐོར་དུ་ཕེབས། ངམ་རིང་ཆོས་སྡེར་ཕེབས་པའི་དུས་དེར་བོ་དོང་པཎ་ཆེན་
ཕྱོགས་ལས་རྣམ་རྒྱལ་གྱིས་ས་སྐྱ་པཎྜི་ཏ་ཀུན་དགའ་རྒྱལ་མཚན་གྱིས་མཛད་པའི་
《ཚད་མ་རིག་གཏེར》ལ་དགག་པ་མཛད་དེ། ས་སྐྱ་པའི་མཁས་པ་འགའ་ཞིག་
དང་བོ་དོང་ཕྱོགས་ལས་རྣམ་རྒྱལ་བཤད་གྲྭ་མང་པོར་དམ་བཅའ་བཞག་པས།
ས་སྐྱ་པའི་མཁས་པ་སུས་ཀྱང་འགྲན་པར་མི་ནུས། དེ་ནས་ངམ་རིང་ཆོས་སྡེར་
དམ་བཅའ་བཞག་པའི་སྐབས་དེར་མཁས་པ་མང་པོ་བཀའ་གྲོས་ལེགས་པར་
མཛད་དེ་མགྲིན་དབྱངས་གཅིག་གྱུར་གྱིས་མཁས་གྲུབ་དགེ་ལེགས་དཔལ་བཟང་
ལ་རེ་འདུན་ཞུས་པ་ལྟར། མཁས་གྲུབ་རྗེ་འདི་ཉིད་སྐུ་ན་ཕྲ་ཡང་ཚད་མ་རིག་
པའི་གཞུང་ལུགས་ལ་མཆོག་ཏུ་མངའ་བས་འཇིགས་པ་སྤུ་ཙམ་ཡང་མེད་པར་
ཞལ་བཞེས་བཟང་པོ་གནང༌། སྐབས་དེར་སྡེ་སྣོད་འཛིན་པ་ཐམས་ཅད་ཚོགས་
པའི་བོ་དོང་ཕྱོགས་ལས་རྣམ་རྒྱལ་དང་རྩོད་པ་མཛད་པས། མཁས་གྲུབ་རྗེས་དྲི་
མ་མེད་པའི་ལུང་རིགས་འབུམ་ཕྲག་གིས་སུན་ཕྱུང་སྟེ་བོ་དོང་རིན་པོ་ཆེ་སྨྲ་བའི་
ལྕེ་ཆད་པ་ལྟ་བུར་གྱུར། དུས་དེར་ཕན་ཚུན་རྩོད་པ་མཛད་པ་རྣམས་མཁས་པ་
མང་པོས་ཡིག་ཐོག་ཏུ་བཀོད། མཁས་གྲུབ་རྗེས་མཛད་པའི་《ཚད་མ་སྡེ་བདུན་
གྱི་དཀའ་གནད་གསལ་བར་སྟོན་པ་ཡིད་ཀྱི་མུན་སེལ》ཞེས་པ་འདི་ཡང་སྐབས་
དེར་རྩོད་གླེང་མཛད་པའི་རིགས་ལམ་རྣམས་ཕྱོགས་བསྡུས་གནང་བ་ཞིག་ཡིན།
དེ་ནས་བོ་དོང་ཕྱོགས་ལས་རྣམ་རྒྱལ་ཡང་མཁས་གྲུབ་རྗེའི་མཁྱེན་དཔྱོད་ཀྱི་རྩལ་
ལ་ཐུགས་ཤིན་ཏུ་མཉེས་ཏེ་རྗེ་ཉིད་ལ་ཆེད་དུ་བསྔགས་པའི་སྙན་ཚིག་བུང་བ་
རྣམ་པར་རྩེན་པའི་རྒྱུད་མང་ཞེས་བྱ་བ་ཚིག་དོན་ཕུན་སུམ་ཚོགས་པ་ཕུལ། རྗེ་
འདི་ཉིད་སྐུ་ན་ཕྲ་ཡང་མཁས་པའི་བྱ་བ་གསུམ་ལ་རྨད་དུ་བྱུང་བས་མཚན་སྙན་
165



ཕྱོགས་བཞི་གང་སར་ཁྱབ། དགུང་ལོ་ཉེར་གཅིག་ཏུ་ཕེབས་སྐབས་དགེ་སློང་གི་
སྡོམ་པ་བཞེས། དེ་ནས་རྗེ་རེད་མདའ་བ་གཞོན་ནུ་བློ་གྲོས་ཀྱིས་སྐུལ་མ་གནང་
བ་ལྟར་རབ་བྱུང་བདུན་པའི་མེ་ཕག་(སྤྱི་ལོ1407)ལོར་ཡུལ་དབུས་སུ་ཕེབས་ཏེ་
མཉམ་མེད་ཙོང་ཁ་པ་ཆེན་པོའི་སེ་ར་ཆོས་སྡིངས་ཀྱི་བཞུགས་སར་མཇལ་བར་
ཕེབས། རྗེ་བླ་མ་མཇལ་མ་ཐག་ཏུ་དད་གུས་ཅིག་ཅར་དུ་འཆར་ཏེ་སྙིང་དབུས་
ནས་རྗེས་སུ་འཛིན་པའི་གསོལ་བ་བཏབ། རྗེ་ཙོང་ཁ་པ་ཆེན་པོའང་ཐུགས་ཤིན་
ཏུ་དགྱེས། བླ་སློབ་གཉིས་གསུང་གླེང་ཞིབ་རྒྱས་མཛད། གཞུང་གི་དཀའ་
གནད་མང་པོ་དོགས་འདྲི་ཞུས། དེ་ནས་རྡོ་རྗེ་འཇིགས་བྱེད་ལྷ་བཅུ་གསུམ་པའི་
དབང་དང༌། རྒྱུད་རྟོགས་ བདུན། རྟོགས་ གསུམ་ རྒྱ་འགྲེལ། བོད་འགྲེལ་
བསྐྱེད་རྫོགས་ཀྱི་ཟབ་ཁྲིད། ལམ་རིམ། དབུ་མ། མངོན་པ། ཚད་མ་སོགས་
མདོ་སྔགས་ ཀྱི་བཀའ་བསྟན་གཞུང་ལུགས་ མང་ པོའི་ དབང་ལུང་ ཡོངས་ སུ་
རྫོགས་པ་གནང་། རབ་བྱུང་བདུན་པའི་ས་བྱ་(སྤྱི་ལོ1429)ལོར་རྒྱལ་ཚབ་
དར་མ་རིན་ཆེན་གནས་རྙིང་དུ་ཕེབས་སྐབས་ཞལ་མཇལ་ཏེ་ལྷན་དུ་དབུས་སུ་
ཕེབས། དགུང་ལོ་ཞེ་བདུན་རབ་བྱུང་བདུན་པའི་ལྕགས་ཕག་(སྤྱི་ལོ1431)
ལོར་དགའ་ལྡན་རྣམ་པར་རྒྱལ་བའི་གླིང་དུ་གསེར་ཁྲིར་མངའ་གསོལ། དགའ་
ལྡན་དུ་གཞུང་ཆེན་པོ་ཏི་ལྔ་སྟེ་ཕར་ཕྱིན་དང༌། དབུ་མ། ཚད་མ་རྣམ་འགྲེལ།
འདུལ་བ། མཛོད་བཅས་ཀྱི་སློབ་གཉེར་གྱི་བཤད་གྲྭ་རྒྱ་ཆེར་བཙུགས། འཆད་
ཉན་བཤད་སྒྲུབ་ཀྱི་མཛད་པ་ཡར་ངོའི་ཟླ་ལྟར་འཕེལ། རྗེ་ཙོང་ཁ་པ་ཆེན་པོའི་
དངུལ་གདུང་གི་དབུ་ཐོག་ཏུ་གསེར་ཟངས་ཀྱི་རྒྱ་ཕིབས་གསར་དུ་བསྐྲུན། ཁྱད་
པར་དུ་མཉམ་མེད་ཙོང་ཁ་པ་ཆེན་པོའི་བཀའ་སྲོལ་ཐུན་མོང་མ་ཡིན་པའི་རྒྱུན་
ཆད་པར་དོགས་ནས་གསང་ སྔགས་ཀྱི་དཀའ་གནད་དུ་མ་འཆད་རྩོད་རྩོམ་
གསུམ་གྱི་སྒོ་ནས་ལམ་སྟོན་སྒྲོན་མེ་ལྟར་གསལ་བར་མཛད་པས་གངས་ཅན་གྱི་
ཡུལ་དུ་བཀའ་དྲིན་ལྷག་པར་ཆེ། རྗེ་འདི་ཉིད་ཀྱི་སློབ་མ་ཤིན་ཏུ་མང་བས་དེ་
དག་གི་ ནང༌ ནས་ གཙོ་ བོར་ གྱུར་ པ་ ནི། ཀུན་ མཁྱེན་ འཕགས་ འོད་ དང་།
166



འཁོད་བསོད་ནམས་མཆོག་གྲུབ། སྤྱན་སྔ་བློ་གྲོས་རྒྱལ་མཚན། ལྷ་བཙུན་རིན་
ཆེན་རྒྱ་མཚོ། ཤར་ཁ་དབོན་པོ། ཚ་ཁོ་ཆོས་གྲགས། གསང་མདའ་ཆོས་ལྡན་
རབ་འབྱོར། རོང་སྟོན་བློ་བཟང་སོགས་བཅས་སོ། །
རྗེ་འདི་ཉིད་ཀྱིས་སྐུ་ཚེ་ཧྲིལ་པོའི་རིང་བསྟན་བཅོས་མང་དུ་བརྩམས་པ་སྟེ།
《ཚད་མ་རྣམ་འགྲེལ་དུ་རིགས་པའི་རྒྱ་མཚོ》དང་། 《ཡིད་ཀྱི་མུན་སེལ》《ཚད་
འབྲས་ཀྱི་བཤད་ཆེན》《ཕར་ཕྱིན་གྱི་ཊིཀྐ》《དབུ་མའི་སྟོང་ཐུན》《རྗེ་ཙོང་ཁ་
པའི་རྣམ་ ཐར་ དད་ པའི་འཇུག་ངོགས》《གསང་རྣམ་ རིན་ པོ་ ཆེའི་སྙེ་མ》
《བརྟག་གཉིས་ཀྱི་རྣམ་བཤད》《སྔགས་རིམ་ལྷན་ཐབས》སོགས་པོད་ཆེན་བཅུ་
གཉིས་ཙམ་ཡོད། དགའ་ལྡན་གྱི་ཁྲི་ལོ་བརྒྱད་བར་བསྐྱངས་ཏེ་མཐར་དགུང་
གྲངས་ལྔ་བཅུ་ང་བཞི་རབ་བྱུང་བདུན་པའི་ས་རྟ་(སྤྱི་ལོ1438)ལོའི་ཆོ་འཕྲུལ་
ཟླ་བའི་ཚེས་ཉེར་གཅིག་ཉིན་དགོངས་པ་གཞན་དོན་དུ་གཤེགས་ པ་ བཅས་
སོ། །
མདོར་ན་ཚད་མ་རིག་པ་ནི་གངས་ཅན་ཡུལ་གྱི་བཅུ་ཕྲག་རིག་པའི་ནང་
གསེས་གལ་ཆེ་བ་ཞིག་ཡིན། དེ་ཡང་ཐོག་མར་བཙན་པོའི་དུས་རབས་ཏེ་ཁྲི་
གཙུག་ལྡེ་བཙན་རལ་པ་ཅན་གྱི་སྐུ་དུས་སུ་རྒྱ་གར་གྱི་པཎྜི་ཏ་ཛི་ན་མི་ཏྲ་དང༌།
སུ་རེནྡྲ་བོ་དྷི། དཱ་ན་ཤི་ལ་སོགས་ལོ་པཎ་མང་པོ་བོད་དུ་གདན་དྲངས། ལོ་ཙཱ་
བ་སྐ་བ་དཔལ་བརྩེགས་དང་། ཅོག་རོ་ཀླུ་ཡི་རྒྱལ་མཚན། ཞང་ཡེ་ཤེས་སྡེ་
བཅས་ཀྱིས་ཚད་མ་རིག་པའི་བསྟན་བཅོས་མང་པོ་བོད་དུ་བསྒྱུར་བ་སྟེ། མགོན་
པོ་ཀླུ་སྒྲུབ་ཀྱིས་མཛད་པའི་《དབུ་མ་རིགས་ཚོགས》དང་དེའི་ཆ་ལག སློབ་
དཔོན་དབྱིག་གཉེན་གྱིས་མཛད་པའི་《མདོ་སྡེ་རྒྱན་གྱི་འགྲེལ་པ》སློབ་དཔོན་
བློ་གྲོས་ཆེན་པོས་མཛད་པའི་《དབུ་མ་རིན་ཆེན་ཕྲེང་བའི་རྒྱ་ཆེར་བཤད་པ》
སློབ་དཔོན་ཀ་མ་ལ་ཤཱི་ལས་མཛད་པའི་《དབུ་མ་དེ་ཁོ་ན་ཉིད་སྣང་བ》《དབུ་མ་
སྣང་བ》སློབ་དཔོན་ཆོས་གྲགས་ཀྱིས་མཛད་པའི་《གཏན་ཚིགས་ཐིགས་པ》
སློབ་དཔོན་བཙུན་པ་ལེགས་ལྡན་གྱིས་མཛད་པའི་《དབུ་མ་རྩ་བའི་འགྲེལ་པ་
167



ཤེས་རབ་ སྒྲོན་མེ》 སློབ་དཔོན་ཆོས་གྲགས་ཀྱིས་མཛད་པའི་《ཚད་མ་ཀུན་
བཏུས》དང་། དེའི་འགྲེལ་པ་《ཚད་མ་སྡེ་བདུན》སོགས་ཚད་མ་རིག་པའི་
གཞུང་ལུགས་གལ་ཆེ་མང་པོ་བོད་དུ་བསྒྱུར། ལྷ་ས་དང་བསམ་ཡས་ཁུལ་གྱི་
དགོན་སྡེ་མང་པོར་རྩོད་གྲྭ་དང༌། སྒོམ་གྲྭ། བཤད་གྲྭ་བཙུགས། གངས་ཅན་
ཡུལ་དུ་ཚད་མ་རིག་པའི་འཆད་ཉན་གྱི་སྲོལ་བཏོད། འོན་ཀྱང་ཡུན་རིང་མ་
སོང་བར་གླང་དར་མ་སྲིད་ཁྲིར་འཁོད་མ་ཐག་ཏུ་བོད་ཀྱི་རིག་གནས་བསྟན་
བཅོས་ཆེན་པོ་བརྒྱད་ལས་དང་པོ་སུམ་ཅུ་པ་དང་དྲུག་པ་རྟགས་ཀྱི་འཇུག་པ་
གཉིས་མ་གཏོགས་དེ་མིན་བསྟན་བཅོས་ཆེན་པོ་དྲུག་མིང་ཙམ་ཡང་མེད་པར་
བཟོས། དེ་ནས་སངས་རྒྱས་བསྟན་པ་ཕྱི་དར་རམ་བོད་སིལ་བུའི་དུས་རབས་སུ་
ནག་ཚོ་ལོ་ཙཱ་བ་སྐུ་འཁོར་རྣམས་ཀྱིས་དཀའ་ངལ་དུ་མར་མ་འཛེམས་པར་ཇོ་བོ་
རྗེ་དཔལ་ལྡན་ཨ་ཏི་ཤ་བོད་དུ་གདན་དྲངས། ལྷ་བླ་མ་ཡེ་ཤེས་འོད་སོགས་བོད་
སྟོན་མང་པོའི་རེ་འདུན་ལྟར་མངའ་རིས་སུ་ལོ་གསུམ་བཞུགས། བཀའ་བསྟན་
གཞུང་ལུགས་མང་དུ་གསུངས། དེ་ནས་རིམ་བཞིན་ཡུལ་དབུས་སུ་བྱོན། ཁུ་
སྟོན་བརྩོན་འགྲུས་གཡུང་དྲུང་དང་། རྔོག་ལེགས་པའི་ཤེས་རབ་གཉིས་ཀྱིས་
ཞུས་ནས་དབུ་མ་ རིགས་ པའི་ཚོགས་དྲུག་གསུངས། དུས་མཚུངས་ཇོ་བོ་རྗེ་
དཔལ་ལྡན་ཨ་ཏི་ཤ་དང་ལོ་ཆེན་རིན་ཆེན་བཟང་པོ་སོགས་ཀྱིས་སློབ་དཔོན་ཟླ་
བ་གྲགས་པས་མཛད་པའི་དབུ་མ་ཕུང་པོ་ལྔ་པ་སོགས་བསྟན་བཅོས་མང་དུ་
བསྒྱུར། ཇོ་བོ་རྗེས་ལུང་བསྟན་པ་ལྟར་རྔོག་ལེགས་པའི་ཤེས་རབ་ཀྱིས་གསང་ཕུ་
ནེའུ་ཕྱག་བཏབ་སྟེ་ཚད་མ་རིག་པའི་འཆད་ཉན་གྱི་བསྟན་པ་བཙུགས། བོད་
གངས་ཅན་ཡུལ་དུ་སླར་ཡང་ཚད་མ་རིག་པའི་བསྟན་པའི་ཉི་མ་ཤར། ལྷག་
པར་དུ་ལོ་ཆེན་རྔོག་ལེགས་པའི་ཤེས་རབ་ཀྱིས་མཛད་པའི་《ཚད་མ་རྣམ་པར་
ངེས་པའི་དཀའ་བའི་གནད་རྣམ་པར་བཤད་པ》ཞེས་པའི་ཚད་མའི་བསྟན་
བཅོས་འདི་ནི་བོད་རིགས་རང་གི་མཁས་པས་བརྩམས་པའི་གཞུང་སྔ་ཤོས་གྲས་
ཤིག་ཡིན། འདི་ཡན་ཆད་དུ་གཙོ་བོ་འཕགས་ཡུལ་གྱི་སློབ་དཔོན་ཕྱོགས་གླང་
168



གིས་མཛད་པའི་《ཚད་མ་ཀུན་བཏུས》སོགས་བསྒྱུར་གཞུང་ལས་མེད་སྟབས་
རྔོག་ལེགས་པའི་ཤེས་རབ་ཀྱིས་མཛད་པའི་ཚད་མའི་གཞུང་གི་རྒྱུད་པ་ལ་ཚད་མ་
གསར་པ་ཞེས་གྲགས། དེ་ནས་རྔོག་བློ་ལྡན་ཤེས་རབ་ཀྱིས་སློབ་དཔོན་ཕྱོགས་
གླང་གིས་མཛད་པའི་《ཚད་མ་ཀུན་བཏུས》དང་། དཔལ་ལྡན་ཆོས་ཀྱི་གྲགས་
པས་མཛད་པའི་《ཚད་མ་སྡེ་བདུན》ལས་རྣམ་འགྲེལ་སྔ་བསྒྱུར་ལ་དག་བཅོས་
དང་། དེ་བཞིན་ཚད་མ་རིག་པ་དང་ཕར་ཕྱིན་སོགས་བསྟན་བཅོས་རིགས་མི་
འདྲ་བ་སྟོང་ཕྲག་འགའ་ཞིག་བོད་ཀྱི་སྐད་ཡིག་ཏུ་བསྒྱུར་གནང་མཛད། བོད་ཀྱི་
ལོ་ཆེན་ནང་ནས་གཞུང་བསྒྱུར་མང་ཤོས་དང་མཁས་ཤོས་ཞེས་སྙན་པའི་མཚན་
བཟང་འཇིག་རྟེན་རྩེ་མོར་གྲགས། །
དེ་ནས་ཕྱུ་པ་ཆོས་ཀྱི་སེང་གེས་《ཚད་མ་རྣམ་པར་ངེས་པ》དང༌། 《དབུ་
མ་བདེན་གཉིས》《ཚད་མ་བསྡུས་པ་ཡིད་ཀྱི་མུན་སེལ》སོགས་ཚད་མའི་གཞུང་
མང་དུ་བརྩམས། ཁྱད་པར་བོད་ཀྱི་གདན་ས་ཁག་ལ་ཚད་མའི་ གཞུང་ སློབ་
གཉེར་ལམ་སྲོལ་གསར་གཏོད་གནང་བ་དེས་བོད་ཀྱི་ཁྱད་ཆོས་ལྡན་པའི་ཚད་
མའི་གཞུང་གི་སློབ་གཉེར་ལམ་སྲོལ་མ་ལག་གསར་དུ་ཆགས། དེ་བཞིན་ཚད་མ་
རིག་པའི་གཞུང་ལུགས་ཀྱི་གོ་དོན་རྟོགས་དཀའ་བས་《ཚད་མ་བསྡུས་པ་ཡིད་ཀྱི་
མུན་སེལ》སོགས་ཚད་མའི་གཞུང་གི་སྙིང་པོ་《བསྡུས་གྲྭ》ཆེ་འབྲིང་ཆུང་གསུམ་
གསར་དུ་བརྩམས་པ་དེས་བོད་དུ་ཚད་མ་རིག་པའི་གཞུང་ལུགས་ཁྱབ་གདལ་
དང་དར་སྤེལ་གཏོང་བར་ལོ་རྒྱུས་རང་བཞིན་ལྡན་པའི་ནུས་པ་ཐོན། །
དེ་ནས་ དབུས་གཙང་ ཁམས་ གསུམ་ དུ་ གསང་ བདེ་ ཚལ་ གསུམ་ དང་།
དགའ་སྐྱོར་ཟུལ་གསུམ་ཞེས་དབུས་ཀྱི་གདན་ས་ཆེན་པོ་དྲུག་དང༌། གཙང་ཁུལ་
དུ་དཔལ་ལྡན་ས་སྐྱ་དགོན་དང་སྣར་ཐང་དགོན། མདོ་སྨད་ཁུལ་དུ་བྱ་ཁྱུང་
ཐེག་ཆེན་ཡོན་ཏན་དར་རྒྱས་ གླིང་ སོགས་ཚད་མ་རིག་ པའི་བཤད་གྲྭ་རྒྱ་ཆེར་
བཙུགས། ལྷག་པར་དུ་ གདན་ ས་ སེ་འབྲས་དགའ་ གསུམ་མ་ཆགས་གོང་དུ་
གསང་བདེ་ཚལ་གསུམ་དང་དགའ་སྐྱོར་ཟུལ་གསུམ་ཞེས་དབུས་ཀྱི་གདན་ས་
169



ཆེན་པོ་དྲུག་ཅེས་འཇིག་རྟེན་ན་གྲགས་ཆེ་བར་གྱུར། དཔལ་ལྡན་ས་སྐྱ་པའི་
དུས་རབས་སུ་ས་སྐྱ་པ་བསོད་ནམས་རྩེ་མོ་དང་ས་སྐྱ་པཎྜི་ཏ་ཀུན་དགའ་རྒྱལ་
མཚན་རྣམ་གཉིས་ཀྱིས་གངས་ཅན་ཡུལ་དུ་ཚད་མ་རིག་པའི་བསྟན་པ་དར་ཞིང་
རྒྱས་པར་སྤེལ། སློབ་དཔོན་ས་སྐྱ་པ་བསོད་ནམས་རྩེ་མོས་ཕྱུ་པ་ཆོས་ཀྱི་སེང་
གེའི་ཞབས་ ལ་ གཏུགས་ ནས་ གསང་ ཕུ་ནེའུ་ དགོན་ དུ་ ལོ་ བཅུ་ གཅིག་ ཙམ་
བཞུགས། ཚད་མའི་གཞུང་ལུགས་མང་པོར་སྦྱང་པ་མཛད་དེ་ཚད་མ་རྣམ་ངེས་
ཆོས་མཆོག་པ་ཤིན་ཏུ་མཁས་པར་གྱུར། སྔོན་མེད་བཀའ་བསྟན་གཞུང་ལུགས་
ངོ་མཚར་ཁྱད་དུ་འཕགས་པ་མང་པོ་མཛད། རྗེ་འདི་ཉིད་འཛམ་བུ་གླིང་གི་
བསྟན་པའི་སྲོག་ཤིང་ཡིན་ཞེས་སྙན་པའི་མཚན་བཟང་འཇིག་རྟེན་རྩེ་མོར་
གྲགས། །
ས་སྐྱ་པཎྜི་ཏ་ཀུན་དགའ་རྒྱལ་མཚན་ནི་ཚད་མ་རིག་པ་དང་། ཕར་ཕྱིན།
དབུ་མ། མཛོད། སྐར་རྩིས། སྒྲ་རིག་པ། གསོ་བ་རིག་པ་སོགས་རིག་པའི་
གནས་ལ་མཆོག་ ཏུ་མངའ་བ་ཞིག་ཡིན། དེས་ ཁ་ ཆེ་ པཎ་ཆེན་གྱི་ཞབས་ལ་
གཏུགས་ནས་གཞུང་གི་གཙོ་བོ་ཚད་མ་རྣམ་འགྲེལ་ལེགས་པར་གསན་ཏེ་མཁས་
པའི་ཡང་རྩེར་སོན། 《བོད་ཀྱི་རིག་གནས་དར་ཚུལ་མདོར་བསྡུས་བཤད་པ》
ལས་“ས་ སྐྱ་ པཎ་ཆེན་ནི་ རབ་བྱུང་གསུམ་ པའི་ཆུ་ སྟག་(སྤྱི་ལོ1182）ལོར་
འཁྲུངས། ཁ་ཆེ་པཎ་ཆེན་དང་དཱ་ན་ཤཱི་ལ་ལས་སྒྲ་དང་རྣམ་འགྲེལ་བསླབས་ཏེ་
རྣམ་འགྲེལ་ལ་འགྱུར་བཅོས་བྱས། མཁས་པ་ཆེན་པོར་གྱུར་ནས་ཆོས་མ་དག་པ་
སུན་ཕྱུང་”(ཤོག་༥༦)ཞེས་གསུངས། ས་པཎ་གྱིས་བོད་དུ་དར་བའི་ཚད་མ་
རིག་པའི་གཞུང་ལུགས་གཙོ་བོ་ཚད་མ་ཀུན་བཏུས་དང་། དེའི་འགྲེལ་པ་ཚད་
མ་སྡེ་བདུན་ལ་བྱང་ཆུབ་པས་རང་ལུགས་བསྒྲུབ་པ་དང༌། ལུང་དང་རིག་པས་
གཞན་ལུགས་སུན་འབྱིན། ཁྱད་པར་དུ་རྔོག་ལེགས་པའི་ཤེས་རབ་ཀྱིས་ཚད་མ་
རྣམ་འགྲེལ་ཀྱི་བཤད་གྲྭ་བཙུགས་པ་དེ་བར་སྐབས་སུ་ནུབ་སྟབས་སློབ་དཔོན་དེ་
ཉིད་ཀྱིས་ཚད་མ་རྣམ་འགྲེལ་གྱི་བཤད་པ་སློར་གསོ་གནང་ཐོག་གསར་གཏོད་
170



རང་བཞིན་ལྡན་པའི་དར་སྤེལ་མཛད་པས་ཚད་མ་རིག་པ་མཁས་ཅན་འགའ་
ཞིག་གིས་དོན་དངོས་སུ་བོད་རང་ཉིད་ཀྱི་ཚད་མའི་གཞུང་ལུགས་ཀྱི་རྨང་གཞི་
གདིང་མཁན་ནི་སློབ་དཔོན་ས་སྐྱ་པཎྜི་ཏ་ཁོ་ན་ཡིན་ཞེས་གསུངས། །
དེ་ནས་ཕག་མོ་གྲུ་པའི་དུས་རབས་སུ་མཉམ་མེད་ཙོང་ཁ་པ་ཆེན་པོ་དང་
དེའི་ཐུགས་སྲས་རྒྱལ་ཚབ་དར་མ་རིན་ཆེན། མཁས་གྲུབ་རྗེ་སོགས་ཀྱིས་བོད་དུ་
ཚད་མ་རིག་པའི་བསྟན་པ་སྔར་བས་དར་སྤེལ་མཛད། མཉམ་མེད་ཙོང་ཁ་པ་
ཆེན་པོས་སྔ་ཕྱིར་ས་སྐྱའི་བླ་མ་བསོད་ནམས་རྒྱལ་མཚན་དང་། པཎ་ཆེན་མ་ཏི་
པ། བོ་དོང་ཕྱོགས་ལས་རྣམ་རྒྱལ། སྣར་ཐང་ལོ་ཙཱ་བ་དོན་བཟང༌། རེད་
མདའ་བ་གཞོན་ནུ་བློ་གྲོས་སོགས་ལས་མཛོད་རང་འགྲེལ་དང་། ཕར་ཕྱིན།
དབུ་མ། ཚད་མ་སོགས་བཀའ་བསྟན་རྒྱ་ཆེར་གསན་ཏེ་ཚད་མ་རིག་པ་དང་
ནང་རིག་པ་ཟུང་དུ་འབྲེལ་བའི་ཐུན་མོང་མ་ཡིན་པའི་ལྟ་བ་བཟུང་སྟེ་གངས་
ཅན་ཡུལ་དུ་ཚད་མ་རིག་པའི་འཆད་ཉན་གྱི་བཤད་གྲྭ་རྒྱ་ཆེར་བཙུགས། མཁས་
པའི་བྱ་བ་གསུམ་སྟེ། འཆད་རྩོད་རྩོམ་གསུམ་གྱི་མཛད་པ་རྒྱ་ཆེར་སྤེལ། རྗེ་
འདི་ཉིད་དང་དངོས་སློབ་རྣམས་ཀྱིས་སྔ་རྗེས་སུ་སེ་འབྲས་དགའ་གསུམ་དང་
བཀྲ་ཤིས་ལྷུན་པོ་སོགས་གདན་ས་བཞི་ཕྱག་བཏབ་པས་དེ་རྣམས་གངས་ཅན་
ཡུལ་གྱི་ཚད་མ་རིག་པ་འཆད་ཉན་གྱི་བཤད་གྲྭ་གཙོ་བོ་ཞིག་ཏུ་གྱུར། །
དེ་ནས་རྒྱལ་ཚབ་དར་མ་རིན་ཆེན་གྱིས་དཀའ་བཞི་པ་རིན་ཆེན་རྡོ་རྗེ་
དང་། རེད་མདའ་བ་གཞོན་ནུ་བློ་གྲོས་སོགས་མཁས་གྲུབ་མང་པོའི་ཞབས་ལ་
གཏུགས་ཏེ་ཕར་ཕྱིན་དང༌། ཚད་མ། དབུ་མ། འདུལ་བ། མངོན་པ་སོགས་
ཚད་མའི་གཞུང་ལུགས་ མང་པོ་གསན་སྦྱོང་དཔྱིས་ ཕྱིན་ པ་ གནང་ བས་ སློབ་
དཔོན་ཆེན་པོ་རེད་མདའ་བའི་ཐུགས་སྲས་རབ་འབྱམས་པ་བདུན་གྱི་ནང་ཚན་
རྩོད་བཟང་མཆོག་གྱུར་གྱི་མཚན་སྙན་ཐོབ། དེ་ནས་གསང་ཕུ་ནེའུ་དགོན་དང་
རྩེད་ཐང་སོགས་ལ་པོ་ཏི་དཀའ་བཅུའི་གྲྭ་སྐོར་གནང་། དཀའ་བཅུ་པའི་མཚན་
བཟང་ཐོབ། གངས་ཅན་ཡུལ་དུ་དཀའ་བཅུ་པའི་མཚན་རྟགས་ཐོག་མ་རྗེ་འདི་
171



ཉིད་ནས་བྱུང་བར་གྲགས། དེ་རྗེས་མཉམ་མེད་ཙོང་ཁ་པ་ཆེན་པོ་དགོངས་པ་
གཞན་དོན་དུ་གཤེགས་རྗེས་ཁྲི་ཐོག་ ཏུ་ལོ་བཅུ་གསུམ་བཞུགས། རྗེ་ཉིད་ཀྱི་
དགོངས་དོན་ལྟར་མདོ་སྔགས་ཀྱི་བསྟན་པ་སྤྱི་དང༌། ཁྱད་པར་དུ་ཚད་མ་རིག་
པའི་གཞུང་ལུགས་དར་ཞིང་ རྒྱས་ པ་ སྤེལ། ཚད་མའི་ བཀའ་ བསྟན་ གཞུང་
ལུགས་མང་དུ་བརྩམས། འབྲོག་དགའ་ལྡན་རྣམ་པར་རྒྱལ་བའི་གླིང་དེ་ཚད་མ་
རིག་པའི་འཆད་ཉན་གྱི་བཤད་གྲྭ་གཙོ་བོ་ཞིག་ཏུ་གྱུར། །
དེ་ནས་མཁས་གྲུབ་རྗེ་དགེ་ལེགས་དཔལ་ བཟང་པོས་སློབ་དཔོན་མང་
པོའི་ཞབས་ལ་གཏུགས་ཏེ་མདོ་སྔགས་ཀྱི་བཀའ་བསྟན་སྤྱི་དང་། ཁྱད་པར་དུ་
སློབ་དཔོན་ཆེན་ པོ་ རེད་མདའ་བ་གཞོན་ནུ་བློ་གྲོས་ཀྱི་དྲུང་ནས་ཚད་མ་སྡེ་
བདུན་དང་། མངོན་པ་གོང་འོག དབུ་མ་རིགས་ཚོགས་དྲུག འདུལ་བ་
སོགས་ཕུལ་དུ་བྱུང་བ་གསན་སྦྱངས་གནང་སྟེ་མཁས་པའི་རྩེ་མོར་སོན། དེ་ནས་
གཙང་ཕྱོགས་ཀྱི་ཆོས་སྡེ་ཆེན་པོ་ཁག་ལ་གྲྭ་སྐོར་དུ་ཕེབས། ངམ་རིང་ཆོས་སྡེར་
ཕེབས་སྐབས་ས་སྐྱ་པའི་མཁས་གྲུབ་མང་པོས་མགྲིན་དབྱངས་གཅིག་གྱུར་གྱིས་
རེ་འབོད་ཞུས་པ་ལྟར། སྡེ་སྣོད་འཛིན་པ་ཐམས་ཅད་ཚོགས་པའི་དབུས་སུ་བོ་
དོང་ཕྱོགས་ལས་རྣམ་རྒྱལ་དང་རྩོད་པ་མཛད། མཁས་གྲུབ་རྗེས་དྲི་མ་མེད་པའི་
ལུང་རིགས་འབུམ་ཕྲག་སུན་ཕྱུང་སྟེ་བོ་དོང་རིན་པོ་ཆེ་སྨྲ་བའི་ལྕེ་ཆད་པ་ལྟ་བུར་
གྱུར། རྗེ་འདི་ཉིད་སྐུ་ན་ཕྲ་ཡང་མཁས་པའི་བྱ་བ་གསུམ་ལ་རྨད་དུ་བྱུང་བས་
མཚན་སྙན་ཕྱོགས་བཞི་གང་སར་ཁྱབ། དེ་ནས་མཉམ་མེད་ཙོང་ཁ་པ་ཆེན་པོ་
དང་མཇལ་བས་དད་གུས་ཅིག་ཅར་དུ་འཆར་ཏེ་སྙིང་དབུས་ནས་རྗེས་སུ་འཛིན་
པའི་གསོལ་བ་བཏབ། ཚད་མ་རིག་པའི་བཀའ་བསྟན་གཞུང་ལུགས་མང་དུ་
གསན། དགུང་ལོ་ཞེ་བདུན་དུ་ཕེབས་རྗེས་དགའ་ལྡན་རྣམ་པར་རྒྱལ་བའི་གླིང་
དུ་གསེར་ཁྲིར་མངའ་གསོལ། རྗེ་བླ་མ་ཙོང་ཁ་པ་ཆེན་པོ་དང་རྒྱལ་ཚབ་དར་མ་
རིན་ཆེན་གྱི་དགོངས་དོན་ལྟར། འབྲོག་དགའ་ལྡན་དགོན་དུ་གཞུང་ཆེན་པོ་ཏི་
ལྔ་སྟེ་ཕར་ཕྱིན་དང༌། དབུ་མ། ཚད་མ་རྣམ་འགྲེལ། འདུལ་བ། མཛོད་
172
4



བཅས་ཀྱི་སློབ་གཉེར་གྱི་བཤད་གྲྭ་རྒྱ་ཆེར་བཙུགས། འཆད་ཉན་བཤད་སྒྲུབ་ཀྱི་
མཛད་པ་ཡར་ངོའི་ཟླ་ལྟར་འཕེལ། །
དེ་ནས་མཁས་གྲུབ་རིམ་བྱོན་གྱིས་བོད་གངས་ཅན་ཡུལ་དུ་ཚད་མ་རིག་
པའི་བསྟན་པའི་སྲོལ་རྒྱུན་སྤེལ་ཆེད་གྲུབ་མཐའ་ཁག་གི་ཆོས་སྡེ་མང་པོར་ཚད་མ་
རིག་པའི་འཆད་ཉན་གྱི་བཤད་གྲྭ་བཙུགས་ཏེ་སློབ་མའི་ཚོགས་རྣམས་དྲིན་གྱིས་ ་
བསྐྱངས། བོད་རང་གི་ཁྱད་ཆོས་ ལྡན་པའི་ཚད་མ་རིག་ པའི་བཀའ་བསྟན་
གཞུང་ལུགས་མང་དུ་བརྩམས། ཚད་མ་རིག་པའི་བསྟན་པའི་སྲོལ་རྒྱུན་འཛིན་
སྐྱོང་སྤེལ་གསུམ་བྱེད་ཆེད་དཀའ་ངལ་དུ་མ་ཁྱད་དུ་བསད་པས་གངས་ཅན་ཡུལ་
དུ་བཀའ་དྲིན་ལྷག་པར་ཆེ་བ་བཅས་སོ།། །། །
173



ལེའུ་བརྒྱད་པ། བོད་ཀྱི་ཐུན་མོང་མ་ཡིན་པའི་
བཟོ་རིག་པ་ཇི་ལྟར་དར་བ་དང་དེའི་ནང་
དོན་གཙོ་བོ་ཁག་གི་སྐོར། །
དང་པོ། བོད་ཀྱི་བཟོ་རིག་པའི་སྤྱི་བཤད། །
བཟོ་རིག་པ་ནི་གངས་ཅན་ཡུལ་གྱི་རིག་གནས་ཆེ་བ་ལྔའི་ནང་གསེས་ཏེ་ལོ་
རྒྱུས་ཡུན་རིང་ལྡན་ལ་ནང་དོན་རྒྱ་ཆེ་ཕུན་སུམ་ཚོགས་པའི་རིག་གནས་ཤིག་ཡིན།
ཀོང་སྤྲུལ་ཡོན་ཏན་རྒྱ་མཚོས་མཛད་པའི་《ཤེས་བྱ་ཀུན་ཁྱབ》ལས་“ བཟོ་རིག་
མཆོག་གྱུར་དཀོན་མཆོག་ གསུམ་ གྱི་རྟེན། ། ཀུན་ གྱི་ ཐོག་ མར་པད་སྤུངས་
མཆོད་རྟེན་བྱུང་། ། གཞན་དག་དད་ལྡན་རྣམས་ཀྱིས་རིམ་པར་བརྩིགས། །
བཟོ་གནས་ཐམས་ཅད་ལུས་ངག་ཡིད་གསུམ་འདུ། །”(ཤོག་༥༦༨-༥༦༩)
ཞེས་གསུངས། སྲོལ་རྒྱུན་གྱི་ལྟ་བར་གཞིགས་ན་བསྟན་པ་དང་འཇིག་རྟེན་པའི་
འཚོ་བར་ཉེ་བར་མཁོ་བའི་ལས་ཇི་སྙེད་པ་ཐམས་ཅད་རིག་ལམ་འདི་ཉིད་ལ་མ་
བརྟེན་པ་མེད། རིག་ལམ་དེ་ཡང་ལུས་ངག་ཡིད་གསུམ་དུ་དབྱེ་བ་སྟེ། ལུས་ཀྱི་
བཟོ་དང་། ངག་གི་བཟོ། ཡིད་ཀྱི་བཟོ་བཅས་གསུམ་དུ་དབྱེ་བའི་རེ་རེ་ལའང་
མཆོག་དང་ཕལ་པ་རེ་སྟེ་དྲུག་ཏུ་དབྱེ་ཞིང་། ལུས་བཟོ་མཆོག་ནི་སྐུ་རྟེན་དང་།
གསུང་རྟེན། ཐུགས་རྟེན་བཅས་ཡིན་ལ། སྐུ་ལའང་ཞི་བ་དང་། ཞི་མ་ཁྲོ། ཁྲོ་
བོ་ཁྲོ་མོ་སོགས་བྲིས་འབུར་བཟོ་རྩལ་རྣམ་གྲངས་ཤིན་ཏུ་མང་། གསུང་རྟེན་
ལའང་བྲིས་མ་དང་དཔར་མའི་རིགས་རྣམ་གྲངས་མི་འདྲ་བ་ཡོད། ཐུགས་ཀྱི་
རྟེན་མཆོད་རྟེན་གྱི་བཟོ་དབྱིབས་ཐད་ལའང་སངས་རྒྱས་ཆོས་ལུགས་དར་ཁྱབ་
ཆེ་བའི་མི་རིགས་དང་རྒྱལ་ཁབ་ཁག་ནང་རང་མི་རིགས་དང་ས་གནས་ཀྱི་ཁྱད་
174



ཆོས་ལྡན་པའི་བཟོ་དབྱིབས་མི་འདྲ་བ་མང་ཞིང་། གངས་ཅན་ཡུལ་དུ་གྲགས་
ཆེ་བ་ནི་བདེ་གཤེགས་མཆོད་རྟེན་བརྒྱད་དེ་པད་སྤུངས་མཆོད་རྟེན་དང་། བྱང་
ཆུབ་མཆོད་རྟེན། བཀྲ་ཤིས་སྒོ་མངས་མཆོད་རྟེན། ཆོ་འཕྲུལ་མཆོད་རྟེན། ལྷ་
བབས་མཆོད་རྟེན། དབྱེན་ཟླུམ་མཆོད་རྟེན། རྣམ་རྒྱལ་མཆོད་རྟེན། མྱང་
འདས་མཆོད་རྟེན་བཅས་ཡིན་ལ། བདེ་གཤེགས་མཆོད་རྟེན་བརྒྱད་པོའི་གོ་
རིམ་ཐད་སྔོན་བྱོན་མཁས་པ་རྣམས་ཀྱི་བཞེད་སྲོལ་མི་འདྲ་བ་གནས། ལུས་ཀྱི་
བཟོ་ཕལ་པ་ནི། སྤྱིའི་འཚོ་བའི་དགོས་མཁོ་དང་མཐུན་པའི་རྡོ་བཟོ་དང་།
ཤིང་བཟོ། ལྕགས་བཟོ། གསེར་བཟོ། དངུལ་བཟོ། འཐག་ལས། གོས་བཟོ།
ལུགས་རྒྱག རྫ་བཟོ། ཀོ་བཟོ། ཨར་ལས། ཆུ་རྫོང་འཇོམས་པ་གྲུའི་འཕྲུལ་
འཁོར། རི་རྫོང་འཇོམས་པ་མེའི་འཕྲུལ་འཁོར། ཤིང་རྟ་འཁོར་ལོ་སོགས་ས་
གནས་དང་མི་རིགས་ཀྱི་ཁྱད་ཆོས་ལྡན་པའི་བཟོ་རྩལ་ཁྱད་པར་ཅན་མང་དུ་ཡོད།
དེ་བཞིན་ངག་ བཟོ་མཆོག་ནི། གསང་སྔགས་ རྒྱུད་སྡེ་བཞིའི་ཡི་དམ་དང་།
ཆོས་སྐྱོང་སོ་སོའི་མཆོད་དབྱངས། ཆོས་འཆད་དང་གཏམ་བཤད་བྱེད་པའི་
སྐབས་སུ་སྐད་གསང་བ་དང༌། སྒྲ་གསལ་བ། གདངས་སྙན་པ། དོན་བཟང་
བ། ཉན་མཁན་རྣམས་སྤྲོ་བ་འཕེལ་བ་སོགས་ངག་བཟོ་མཆོག་ཏུ་གྱུར་བའི་ཁྱད་
ཆོས་ཡིན། ངག་བཟོ་ཕལ་པ་ནི། གླུ་དབྱངས་ལེན་པ་དང༌། གཤགས་བྱེད་པ་
སོགས་ངག་གི་རྩལ་རྣམས་ལ་གོ་དགོས། ཡིད་བཟོ་མཆོག་ནི་ཐོས་བསམ་སྒོམ་
གསུམ་དང་འཆད་རྩོད་རྩོམ་གསུམ་སོགས་མཁས་པའི་བྱ་བ་གསུམ་ལ་མཁས་
ཤིང་རྩེ་མོར་སོན་ཏེ་ལེགས་པར་བསྟན་ཤེས་པ་རྣམས་ལ་ཟེར། ཡིད་བཟོ་ཕལ་
པ་ནི་བརྟག་པ་བརྒྱད་དེ་རྒྱ་མཚོ་ཆུ་དང་ས་གཞི་བརྟག་པ་དང་། རིན་པོ་ཆེ་
བརྟག་པ། གོས་བརྟག་པ། རི་དང་ལྗོན་ཤིང་བརྟག་པ། སྐྱེས་པ་བརྟག་པ།
བུད་མེད་བརྟག་པ། རྟ་བརྟག་པ། གླང་པོ་ཆེ་བརྟག་པ་བཅས་སྐབས་དེར་མི་
རྣམས་ཀྱིས་བརྟག་དཔྱད་བྱེད་ཐུབ་པའི་ཁྱབ་ཁོངས་གཙོ་བོ་རྣམས་ལ་གོ་དགོས་
པ་ཡིན། ཀོང་སྤྲུལ་ཡོན་ཏན་རྒྱ་མཚོ་ སོགས་ སྔོན་བྱོན་མཁས་པ་མང་པོས་
175



བརྩམས་པའི་ཆོས་འབྱུང་དེབ་ཐེར་མང་པོའི་ནང་ལུས་ངག་ཡིད་གསུམ་གྱི་བཟོ་
དང་དེ་རྣམས་ཀྱི་ནང་གསེས་གཙོ་ཕལ་གཉིས་ཏེ་ཕྱོགས་དྲུག་གི་སྒོ་ནས་རྒྱས་
བཤད་མང་དུ་གནང་བ་དེས་སྲོལ་རྒྱུན་གྱི་ལྟ་བ་གཞིར་བཟུང་གང་ཞིག་ཏུ་བཟོ་
རིག་པ་ཟེར་བ་དང་དེའི་ནང་དོན་ཁྱབ་ཁོངས་གཙོ་བོ་གང་དང་གང་ཡིན་ང་
ཚོའི་མིག་ལམ་དུ་གསལ་བར་བསྟན་གནང་མོད། འོན་ཀྱང་མིའི་རིགས་ཀྱི་སྤྱི་
ཚོགས་གོང་དུ་འཕེལ་བ་དང་སྦྲགས་བཟོ་རིག་པའི་འབྱུང་ཁུངས་དང་འཕེལ་
རིམ་གྱི་ལོ་རྒྱུས་ཐད་ངོས་འཛིན་གསར་པ་མང་དུ་བྱུང་ཞིང༌། དེང་སྐབས་ས་
འོག་ནས་ ཐོན་ པའི་གནའ་རྫས་ དང་ཚད་ ལྡན་གྱི་ལོ་ རྒྱུས་ དེབ་ ཐེར་ ཁག་ ལ་
གཞིགས་ན་ གངས་ཅན་ཡུལ་དུ་བཟོ་རིག་པ་ནི་ ཧ་ ཅང་དར་སྔ་བ་ཞིག་ རེད།
ཆབ་མདོ་ཁ་རུབ་ཀྱི་ས་འོག་ནས་ཐོན་པའི་རྡོ་ཆས་གསར་མའི་དུས་སྐབས་ཀྱི་
གནའ་རྫས་ཁག་གིས་མི་ལོ་ལྔ་སྟོང་ཙམ་གྱི་སྔོན་དུ་ཁང་པ་ཐོག་བརྩེགས་ཉིས་
ཐོག་རྒྱག་ཐུབ་པ་དེའི་ཐོག་ནས་སྐབས་དེར་རྡོ་བཟོ་དང་ཤིང་བཟོའི་ལག་རྩལ་
དར་ཁྱབ་གང་ཙམ་ཕྱིན་པའི་དངོས་ར་འཕྲོད་ཐུབ། དེ་བཞིན་རྫ་ཆས་ཚོན་ཁྲ་
ཅན་དང༌། རུས་པའི་ཁབ། རྒྱན་ཆ་སོགས་གནའ་རྫས་མང་པོ་ཐོན་པ་དེས་རྡོ་
ཆས་གསར་མའི་དུས་སྐབས་ སུ་ རྫ་བཟོའི་ལག་རྩལ་དང༌། རི་མོའི་ལག་རྩལ།
གོས་བཟོའི་ལག་རྩལ། མཛེས་རྒྱན་བཟོ་རྩལ་སོགས་དར་ཁྱབ་གང་ཙམ་བྱུང་
ཡོད་པའང་གསལ་པོར་མངོན་ཐུབ། བོད་ཀྱི་ཚད་ལྡན་ལོ་རྒྱུས་དེབ་ཐེར་ཁག་ལ་
གཞིགས་ན་དབང་མཛད་བཅུ་གཉིས་ཀྱི་དུས་རབས་སམ་རུས་རྒྱུད་སྤྱི་ཚོགས་ཀྱི་
དུས་སྐབས་སུ་མཚོན་ཆ་མདའ་གྲི་མདུང་གསུམ་དང༌། སྟ་རེ། དགྲ་སྟ། ཁ་
ཊམ་རྩེ་གསུམ། དོང་རལ། ཕུབ་ཆུང་སོགས་དར་བ་དེས་བཟོ་རིག་ལག་རྩལ་
སྔར་བས་འཕེལ་རྒྱས་བྱུང་བ་གསལ་པོར་རྟོག་ཐུབ། བཙན་པོའི་དུས་རབས་ཀྱི་
ཐོག་མ་གཉའ་ཁྲི་བཙན་པོའི་སྐུ་དུས་ སུ་ བོད་ཀྱི་སྤྱི་ཚོགས་སྔར་ལས་གོང་དུ་
འཕེལ་བས་ཕོ་བྲང་གི་ཐོག་མ་ཡུམ་བུ་གླ་སྒང་བཞེངས། ཕོ་བྲང་གི་ལྡེབས་རིས་
སུ་བཙན་པོའི་མཛད་པ་རྣམས་རི་མོའི་གཟུགས་སུ་བཀོད། མུ་ཁྲི་བཙན་པོའི་སྐུ་
176



དུས་སུ་བོད་རུ་བཞི་སྟེ་དབུས་རུ་དང་། གཡས་རུ། གཡོན་རུ། རུ་ལག་བཅས་
སུ་གཡུང་དྲུང་བོན་གྱི་འདུ་གནས་ཆེན་པོ་སུམ་ཅུ་སོ་བདུན་བཞེངས། དེའི་ཡ་
གྱལ་དུ་གྱུར་པ་གངས་གཉན་རྟ་མགོ་(ད་ལྟ་དྭངས་ར་གཡུ་བོན་དགོན་ཞེས་
འབོད)ཞེས་པའི་གཡུང་དྲུང་བོན་གྱི་དགོན་རྙིང་དེ་ད་ལྟའང་དངོས་སུ་མཇལ་
རྒྱུ་ཡོད། མཁས་པ་འགའ་ཞིག་གིས་བཟོ་རིག་པའི་ནང་གསེས་བྲིས་འབུར་
གཉིས་ཀྱི་བཟོ་རྩལ་དེ་སངས་རྒྱས་ཆོས་ལུགས་བོད་དུ་དར་རྗེས་གཞི་ནས་བྱུང་བ་
ལྟ་བུ་གསུངས། དེ་ནི་ལོ་རྒྱུས་ཀྱི་དོན་དངོས་དང་ཡོངས་སུ་འགལ་ཞིང་། མི་ལོ་
སུམ་སྟོང་ལ་ཉེ་བའི་སྔོན་དུ་གཡུང་དྲུང་བོན་གྱི་བསྟན་པ་བོད་རུ་བཞིར་དར་བ་
དང་། ཁྱད་པར་དུ་བོན་གྱི་འདུ་གནས་སོ་བདུན་ཕྱག་བཏབ་རྗེས་བྲིས་འབུར་
གྱི་བཟོ་རྩལ་གཉིས་ཀ་སྔ་རྗེས་སུ་གངས་ཅན་ཡུལ་དུ་དར་བ་ནི་ལུང་དང་རིག་པ་
གཉིས་ནས་དཔྱད་ཐུབ་པ་ཞིག་རེད། འཕྲུལ་བློན་མཛངས་མི་བདུན་གྱི་ཐོག་མ་
རུ་ལས་སྐྱེས་ཀྱི་སྐུ་དུས་སུ་གཏེར་རྡོ་བཞུར་ནས་གསེར་དང༌། དངུལ། ཟངས།
ལྕགས་བཅས་འདོན་པའི་རིག་པ་རྙེད། གྲོང་ལ་སྔ་བ་འཕྱིང་བ་སྟག་རྩེ་ཞེས་པ་
ལྟར། བརྗིད་ཆགས་ལྟ་ན་སྡུག་པའི་འཕྱིང་བ་སྟག་རྩེའི་ཕོ་བྲང་བཞེངས་པ་
དང་། འཕྱིང་ཡུལ་དུ་ཀླུང་ལ་གྲོང་བརྡལ་ཐོག་མ་ཆགས། བརྒལ་བས་མི་ཐར་
ཆུ་ཆེན་ལ་ཟམ་པ་བཙུགས་པ་བཅས་ཀྱི་ཐོག་ནས་སྐབས་དེར་ཞིང་འབྲོག་དཔལ་
འབྱོར་གོང་དུ་འཕེལ་བ་མ་ཟད། གསེར་བཟོ་དང༌། དངུལ་བཟོ། ཟངས་
བཟོ། ལྕགས་བཟོ། རྫ་བཟོ་སོགས་ཀྱི་ལག་རྩལ་དང་། དེ་བཞིན་ ཨར་ལས་
དང༌། ཟམ་ཆེན་སྐྲུན་པ་སོགས་ཀྱི་བཟོ་ རིག་ ལོག་ རྩལ་ ཡང་གང༌ཙམ་དར་
འཕེལ་བྱུང་བ་མཐོང་ཐུབ། དེ་ནས་ལྷ་ཐོ་ཐོ་རི་གཉན་བཙན་གྱི་སྐུ་དུས་སུ་
སངས་རྒྱས་བསྟན་པའི་དབུ་བརྙེས་པས་བྲིས་འབུར་གྱི་སྐུ་གསུང་ཐུགས་ཀྱི་བཟོ་
རྩལ་རིམ་བཞིན་རྒྱ་ཁྱབ་ཏུ་དར། ཁྱད་པར་དུ་ཆོས་རྒྱལ་སྲོང་བཙམ་སྒམ་པོའི་
སྐུ་དུས་སུ་བལ་བཟའ་ཁྲི་བཙུན་དང་རྒྱ་བཟའ་ཀོང་ཇོ་མཚོ་ཡི་པདྨ་སྔ་རྗེས་སུ་
བོད་དུ་གདན་དྲངས། དུས་མཚུངས་ཐང་རྒྱལ་རབས་དང༌། ནུབ་ཕྱོགས་བལ་
177
&



པོའི་རྒྱལ་ཁབ་ཀྱི་ཁྱད་དུ་འཕགས་པའི་བཟོ་རྩལ་མང་པོ་གངས་ཅན་ཡུལ་དུ་དར།
ལྷག་པར་དུ་རྒྱ་བཟའ་ཀོང་ཇོ་བོད་དུ་ཕེབས་སྐབས་ཇོ་བོ་ཤཱཀྱ་མུ་ནེའི་སྐུ་གདན་
དྲངས་པ་དང་། བཟོ་རྩལ་ལ་ཤིན་ཏུ་མཁས་པའི་བཟོ་ཡི་རིག་བྱེད་པ་དྲུག་ཅུ་
བོད་དུ་འོངས། དེ་རྣམས་ཀྱིས་སྔར་ལས་ལྷག་པའི་སྒོ་ནས་བྲིས་འབུར་གྱི་བཟོ་
རྩལ་དང་། རྡོ་བཟོ། ཤིང་བཟོ། གསེར་བཟོ། དངུལ་བཟོ། ལྕགས་བཟོ།
སྦྱར་བརྐོས། གཤངས་བརྐོས། རྡོ་བརྐོས། མཛེས་རིག་གི་ལག་རྩལ། ཨར་
ལས་ལག་རྩལ་སོགས་བཟོ་རྩལ་ཇི་སྙེད་པ་བོད་དུ་བརྒྱུད་སྤེལ་གནང་། དེའི་
དུས་ཆོས་རྒྱལ་སྲོང་བཙན་སྒམ་པོ་དང་རྒྱ་བཟའ་ཀོང་ཇོ་རྣམ་གཉིས་ཀྱི་བཀའ་
བཀོད་ལྟར་རྩེ་ ཕོ་བྲང་དམར་པོ་དང་། དགའ་བཞི་འཕྲུལ་སྣང་གཙུག་ལག་
ཁང་། རྒྱ་སྟག་ར་མོ་ཆེ་སོགས་བཙན་པོའི་ཕོ་བྲང་དང་སངས་རྒྱས་བསྟན་པའི་
གཙུག་ལག་ཁང་མང་དུ་བཞེངས། དུས་མཚུངས་སྔ་རྗེས་སུ་བོད་ཀྱི་རེ་འདུན་
ལྟར། ཐང་གོང་མ་ཆེན་པོས་དར་འབུ་དང༌། ཤེལ། ཆུ་འཁོར་སོགས་བཟོ་མི་
ལག་རྩལ་པ་མང་པོ་བོད་དུ་གཏོང་གནང་མཛད་པ་དེས་གངས་ཅན་ཡུལ་དུ་བཟོ་
རིག་པའི་བསྟན་པ་སྔར་བས་དར་ཞིང་རྒྱས་པ་འཕེལ། དེ་ནས་བཙན་པོ་ཁྲི་
སྲོང་ལྡེ་བཙན་གྱི་སྐུ་དུས་སུ་འཇིག་རྟེན་ན་གྲགས་ཆེ་བའི་བསམ་ཡས་མི་འགྱུར་
ལྷུན་གྱིས་གྲུབ་པའི་གཙུག་ལག་ཁང་བཞེངས། འདི་ནི་སངས་རྒྱས་ཆོས་ལུགས་
པའི་དགོན་སྡེ་དང་པོ་ཡིན་ལ། བོད་མི་རིགས་ཀྱི་བཟོ་རིག་ལག་རྩལ་པས་ཐང་
རྒྱལ་རབས་དང་བལ་པོའི་བཟོ་རྩལ་གྱི་ལེགས་ཆ་བླངས་ཏེ་རང་མི་རིགས་ཀྱི་བཟོ་
རིག་ལག་རྩལ་དང་ཟུང་དུ་འབྲེལ་བའི་རྨད་བྱུང་གི་འབྲས་བུ་སྟེ་བོད་ཀྱི་བཟོ་
རྩལ་ཕྱོགས་བསྡུས་མངོན་པའི་དཔེ་མཚོན་ཞིག་ཡིན། དེ་བཞིན་ལོ་རྒྱུས་ཀྱི་དུས་
མཚམས་སོ་སོར་འུ་ཤང་རྡོ་དཔེ་མེད་བཀྲ་ཤིས་དགེ་འཕེལ་གཙུག་ལག་ཁང་དང་།
བཀའ་གདམས་པའི་གདན་ས་རྭ་སྒྲེང་དགོན། གཡུང་དྲུང་བོན་གྱི་གདན་ས་
ཐོབ་རྒྱལ་སྨན་རི་དགོན་སོགས་བོད་ཀྱི་ཆོས་ལུགས་གྲུབ་མཐའ་ཁག་གི་གདན་ས་
དང་དགོན་གནས་གྲངས་ལས་འདས་པ་ཕྱག་བཏབ། དེ་དག་གིས་བོད་ཀྱི་ལོ་
178



རྒྱུས་དུས་མཚམས་སོ་སོའི་བྲིས་འབུར་བཟོ་རྩལ་དང་། མཛེས་རིག རྡོ་བཟོ།
ཤིང་བཟོ། གསེར་དངུལ་ཟངས་ལྕགས་ཀྱི་བཟོ་རྩལ། ཤིང་བརྐོས་དང་རྡོ་
བརྐོས་བཟོ་རྩལ། ཚགས་དང་ལུགས་ཀྱི་བཟོ་རྩལ་སོགས་ཡོངས་སུ་མཚོན་ཐུབ།
གཞན་ཡང་དེའི་དུས་བོད་དུ་གནའ་བོའི་མཁར་རྫོང་དང་། རྫོང་གཞིས་བཟོ་
སྐྲུན། བོད་ཀྱི་ཐུན་མོང་མ་ཡིན་པའི་རྡོ་ཡི་མཆོད་རྟེན། བང་སོ། ལྕགས་ཟམ་
དང་གྲུ་ཤན་སོགས་བཟོ་རིག་ལག་རྩལ་མང་དུ་དར། ཁྱད་པར་དུ་ཐང་ག་དང་
ལྡེབས་རིས་སོགས་རི་མོའི་སྒྱུ་རྩལ་ནི་བོད་མི་རིགས་ཀྱི་ཁྱད་ཆོས་ལྡན་པའི་བཟོ་
རྩལ་མཆོག་ཏུ་གྱུར་པ་ཞིག་ཡིན། 《ཤེས་བྱ་ཀུན་ཁྱབ》ལས་“ རི་མོ་བལ་བྲིས་
རྒྱུན་ལ་སྨན་མཁྱེན་གཉིས། ། བྱིའུ་ལུགས་གསུམ་བཀྲ་ཤིས་རྣམ་གསུམ་ནས། །
སྒར་བྲིས་སྲོལ་དོད་འབུར་བཟོའང་རིམ་མཁས་གྱུར། །”(ཤོག་ ༥༧༦)ཞེས་
གསུངས་པ་ལྟར། བྲིས་སྐུ་ནི་ཐོག་མར་བལ་བྲིས་ཁོ་ན་དར་སྲོལ་ཆེ་བ་དང་། དེ་
ནས་བོད་ཀྱི་བྲིས་སྐུའི་ལག་རྩལ་ཉིན་བཞིན་གོང་དུ་འཕེལ་ནས་སྨན་བླ་དོན་གྲུབ་
ཞབས་ཀྱིས་སྨན་ཐང་ཆེ་མོར་གྲགས་པ་ཕུལ་དུ་བྱུང་བའི་རི་མོའི་སྲོལ་རྒྱུན་མཛད།
དེ་ལས་སྲས་རྒྱུད་དང་སློབ་རྒྱུད་གཉིས་བྱུང༌། མཁྱེན་བརྩེ་ཆེན་མོས་སྨན་ལུགས་
དང་མི་འདྲ་བའི་རང་ཉིད་ཀྱི་བཟོ་རྒྱུན་མཛད་དེ་སྨན་མཁྱེན་རྣམ་གཉིས་ཞེས་
སྙན་པའི་མཚན་བཟང་འཇིག་རྟེན་རྩེ་མོར་གྲགས། གཞན་ཡང་སྤྲུལ་སྐུ་བྱིའུར་
གྲགས་པས་སྐུ་ངལ་ཇི་སྙེད་པ་ཁྱད་དུ་བསད་དེ་སྨན་མཁྱེན་རྣམ་གཉིས་དང་མི་
འདྲ་བའི་རང་ལུགས་གསར་དུ་བཏོད། ཚོན་མདངས་ཐད་གཞན་ལས་ཁྱད་དུ་
འཕགས་པ་ཞིག་བྱུང་། ཕྱིས་གཙང་པ་ཆོས་དབྱིངས་རྒྱ་མཚོས་སྨན་གསར་གྱི་
སྲོལ་བཏོད། བཀྲ་ཤིས་རྣམ་གསུམ་ནས་བཟུང་སྒར་བྲིས་ཀྱི་སྲོལ་དར། དེ་ཡང་
བཀྲ་ཤིས་རྣམ་གསུམ་སྟེ་ནམ་མཁའ་བཀྲ་ཤིས་དང་། ཆོས་བཀྲ་ཤིས། ཀརྨ་
བཀྲ་ཤིས་བཅས་ཀྱིས་རུས་ཚུགས་རྒྱ་གར་ལི་མ་དང་སྨན་ཐང་ལུགས་གཞིར་
བཞག་ཐོག་མིང་རྒྱལ་རབས་དུས་ཀྱི་སི་ཐང་གི་ཡུལ་ལྗོངས་བྲིས་སྟངས་ཀྱི་ལེགས་
ཆ་བླངས་ནས་ཚོན་མདངས་མཛད་པ་ལ་སྒར་བྲིས་སུ་གྲགས་པའི་སྲོལ་རྒྱུན་དར།
179



དེ་ནས་སྔོན་བྱོན་རི་མོ་མཁས་ཅན་རིམ་བྱོན་གྱིས་བོད་ཀྱི་བྲིས་སྐུའི་སྲོལ་རྒྱུན་
དར་ཞིང་རྒྱས་པར་སྤེལ། སྔོན་དུས་ཀྱི་བྲིས་འབུར་ཟུང་དུ་འབྲེལ་བ་དང་། དེ་
ནས་འབུར་བཟོའང་རིམ་མཁས་གྱུར་ཞེས་གསུངས་པ་ལྟར། འབུར་བཟོ་ལ་
མཆོག་ཏུ་མངའ་བ་སྤྲུལ་སྐུ་སླེའུ་ཆུང་པ་དང་། པདྨ་མཁར་པ། ཀརྨ་རིན་ཆེན།
ཨེ་པ་ལྐུགས་པ་སོགས་རིམ་བཞིན་བྱོན་ཏེ་འབུར་བཟོའི་ལག་རྒྱུན་གོང་ནས་གོང་
དུ་སྤེལ། ། ་
གོང་དུ་སྨོས་པ་ལྟར། བོད་ཀྱི་བཟོ་རིག་པ་ནི་ནང་དོན་ཕུན་སུམ་ཚོགས་
ལ་རྒྱ་ཆེ་གཏིང་ཟབ་ཅིག་ཡིན་ཞིང་། སྔོན་བྱོན་མཁས་དབང་རིམ་བྱོན་གྱིས་
མཛད་པའི་《རིག་པ་བཟོ་ཡི་གནས་ཀྱི་ལས་ཚོགས་ཕྲན་ཚེགས་འདོད་རྒུར་གྱུར་
པ་པྲ་ཕབ་འོད་ཀྱི་སྣང་བརྙན》དང་།《བཟོ་རིག་པ་ཏྲ་ཉེར་མཁོ་སྣ་ཚོགས》
《བཟོ་རིག་ཁ་ཤས་ཀྱི་པ་ཏྲ་ལག་ལེན་མ》སོགས་ལོ་རྒྱུས་ཀྱི་དཔེ་རྙིང་ཚད་ལྡན་
མང་པོའི་ནང་འབྲོང་གཉན་ལྡེའུ་ཡི་སྐུ་དུས་སུ་བོད་དུ་དཀར་ཡོལ་ཐོག་མར་བྱུང་
བ་དང་། དེ་ནས་ཁྲི་སྲོང་ལྡེ་བཙན་དང་། འགྲོ་མགོན་འཕགས་པའི་སྐུ་དུས་སུ་
དཀར་ཡོལ་བཟོ་རྩལ་རིམ་བཞིན་འཕེལ་རྒྱས་འགྲོ་ལུགས། གསེར་གྱི་བཟོ་སྣ་
བཅུ་ གསུམ་ དང༌། གཡུའི་ བཟོ་ སྣ་ བདུན། དངུལ་ གྱི་ བཟོ་ སྣ་ ཉེར་ བཞི།
གཤའ་ཚེའི་བྱ་ཐབས་གཉིས། གསེར་ཤོག་དང་། དངུལ་ཤོག གཤའ་ཤོག
མཐིང་ཤོག་བཅས་བཟོ་ཐབས། ཤེལ་བཟོའི་ལག་རྩལ་སྣ་ཚོགས་ལས་ཆུ་ཤེལ་
དང་། མེ་ཤེལ། དོ་ལོ་ཧོ། མར་གད། མ་ནུ་ཧོ་སོགས་ཀྱི་བཟོ་ཐབས། སྐུ་ལི་
མ་དང་སྐུ་ལི་བཟོ་ལུགས། ཚོན་གྱི་སྦྱོར་ཐབས། གཡུ་རྩི་གཏོང་ཐབས་སོགས་
བོད་ཀྱི་བཟོ་རིག་པའི་རྣམ་གྲངས་ཇི་སྙེད་པའི་མིང་དང་། ཁྱད་ཆོས། བཟོ་
ཐབས། དེ་དག་དར་བའི་ལོ་རྒྱུས། དེ་བཞིན་ཐང་རྒྱལ་རབས་ཀྱི་སྐུ་འདྲ་རྙིང་
མ་དང་མིང་རྒྱལ་རབས་ཀྱི་སྐུ་འདྲ་གསར་མའི་སྐོར། གྲི་གུམ་བཙན་པོ་ནས་
བཟུང་བོད་ཀྱི་བཙན་པོ་རིམ་བྱོན་སྐབས་ཀྱི་གོ་ཁྲབ་སོགས་རྒྱ་བོད་ཀྱི་ནོར་རྫས་
རིགས་དཔྱད་ཐབས་སོགས་མདོར་ན་བོད་ཀྱི་བཟོ་རིག་པ་ཇི་ལྟར་དར་བ་དང་།
180



རྣམ་གྲངས། བཟོ་ཐབས་མན་ངག ཁྱད་ཆོས་སོགས་སྐོར་རྒྱས་པར་གསུངས་
པ་མ་ཟད། བཟོ་རིག་གི་བསྟན་བཅོས་ཀྱང་མང་དུ་བརྩམས་པས་རང་ཅག་
རྣམས་སྤོབས་པ་སྐྱེས་འོས་པ་ཞིག་རེད། གཤམ་དུ་བཟོ་རིག་པའི་ཡན་ལག་རྣམ་
གྲངས་གཙོ་བོ་རྣམས་ཞིབ་ཙམ་མཚམས་སྦྱོར་ཞུ་རྒྱུ་སྟེ། །
གཉིས་པ། བཟོ་རིག་པའི་བྱེ་བྲག་བོད་ཀྱི་ཨར་ལས་
ལག་རྩལ་ཇི་ལྟར་དར་བ་དང་། དེའི་རྣམ་
གཅིག གདོད་མའི་བོད་ཀྱི་ཨར་ལས་ལག་རྩལ་སྐོར། །
《ཆོས་འབྱུང་མཁས་པའི་དགའ་སྟོན》ལས་“ལོ་ཏོག་ཟོས་པས་དེ་ཀུན་མི་
ཉིད་གྱུར། ། མ་རྨོས་འབྲུ་ཟ་གོས་སུ་ཤིང་ལོ་གྱོན། །ནགས་ན་རི་དྭགས་ལྟ་བུར་
གནས་པ་ཡི། ། ཀློ་དང་མོན་གྱི་སྤྱོད་པས་བོད་ཡུལ་གང་། །”(ཤོག་ ༡༥༥）
ཞེས་འཁོད་པ་ལྟར། བོད་ཁ་བ་ཅན་གྱི་ཡུལ་དུ་སྤྲེལ་ཕྲུག་རྣམས་མ་རྨོས་ལོ་ཏོག་
ཟོས་པས་རིམ་བཞིན་མིར་གྱུར། གོས་སུ་ཤིང་ལོ་ཤིང་པགས་གྱོན། རི་དྭགས་
ལྟར་བྲག་ཕུག་དང་ནགས་གསེབ་ཏུ་གནས། དེ་ནས་སྤྱི་ཚོགས་གོང་དུ་འཕེལ་བ་
དང་སྦྲགས་ གདོད་མའི་མི་རྣམས་ཀྱིས་ལག་ཆ་མདའ་གྲི་མདུང་ གསུམ་ དང༌།
ཞགས་པ། སྟ་རེ་སོགས་གསར་དུ་བཏོད་པས་རི་དྭགས་འབོར་ཆེན་རྔོན་ཐུབ་
པས་རི་དྭགས་ཀྱི་པགས་པས་གོས་དང་འབྲོང་གུར་ཞེས་འབྲོང་གི་པགས་པ་
སོགས་ཀྱིས་པགས་གུར་བཟོ་བའི་རིག་པ་རྙེད། གནའ་མི་རྣམས་ཀྱི་ཟས་གོས་
སྡོད་གནས་གསུམ་ལ་སྔར་དང་མི་འདྲ་བའི་འགྱུར་བ་བྱུང་བ་དང་། དེ་ནས་
རིམ་བཞིན་འབྲོག་ལས་དར་བས་སྦྲ་གུར་དང་སྡོད་ཁང་གསར་དུ་བསྐྲུན་ཏེ་
གནའ་མིའི་འཚོ་བར་རྩ་ བའི་ རང་བཞིན་ལྡན་པའི་འཕོ་འགྱུར་ཆེན་པོ་བྱུང་།
181



གངས་ཅན་ཡུལ་དུ་རྡོ་ཤིང་ལས་གྲུབ་པའི་སྡོད་ཁང་ཐོག་མ་དུས་ནམ་ཞིག་བྱུང༌
མིན་སྐོར་རང་ཉིད་ཀྱིས་དངོས་སུ་མཇལ་བའི་ལོ་རྒྱུས་དེབ་ཐེར་ཁག་ནང་གསལ་
བར་འཁོད་མེད་ཅིང་། འོན་ཀྱང་ཉེ་བའི་ལོ་བཅུ་ཕྲག་འགའ་ཞིག་གི་སྔོན་དུ་
ཆབ་མདོ་ཁ་རུབ་ཀྱི་ས་འོག་ནས་ཐོན་པའི་གནའ་རྫས་ཁག་ལ་བརྟག་ཞིབ་བྱས་
པའི་ཐོག་ནས་རུས་རྒྱུད་ཀྱི་སྤྱི་ཚོགས་སམ་རྡོ་ཆས་གསར་མའི་དུས་སྐབས་སུ་
གངས་ཅན་ཡུལ་དུ་རྡོ་ཤིང་དང་འདམ་པ་ལས་གྲུབ་པའི་ཁང་པའི་བཟོ་རྩལ་དར་
བའི་དངོས་ར་གསལ་པོར་འཕྲོད་ཐུབ།《ཆབ་མདོ་ཁ་རུབ》ཅེས་པའི་དཔེ་དེབ་
ལས་“མཁར་རོའི་ཁང་པའི་རྗེས་ཤུལ་ལ་རྩྭ་བསྲེས་འདམ་པས་བརྩིགས་པའི་
ཁང་པ་དང༌། རྡོས་བརྩིགས་པའི་ཁང་པ་བཅས་རིགས་གཉིས་དབྱེ་རྒྱུ་ཡོད་
ཅིང་། རྩྭ་བསྲེས་འདམ་པས་བརྩིགས་པའི་ཁང་པ་ལའང་ད་དུང་ས་ངོས་ཨ་
ལོང་དབྱིབས་ཅན་གྱི་ཁང་པ་དང་། ས་ཕྱེད་ཙམ་དུས་པའི་ཁང་པ། ས་སྟེང་གི་
ཁང་པ་བཅས་ཁག་གསུམ་གྱི་དབྱེ་བ་ཡོད། ཁང་པའི་མཐིལ་ གཞིའི་ཆ་ནས་
བཤད་ན་སྒོར་སྒོར་དང༌། གྲུ་བཞི། གྲུ་བཞི་ནར་མོ་བ་བཅས་ཀྱི་དབྱེ་བ་ཡོད།
ཁང་པ་དེ་རིགས་ཚང་མར་སྒོ་ལམ་མེད་པ་དང་། ཐབ་ནི་ཁང་པའི་དཀྱིལ་
དབུས་སུ་གནས་ཤིང༌། ཐབ་དེ་ཚོ་འགའ་ཞིག་ནི་རྡོ་གསུམ་གྱིས་བསྐོར་ནས་
བཟོས་པ། འགའ་ཞིག་ནི་རྡོ་གཡམ་བཏིང་ནས་ཐབ་སྟེགས་བྱས་ཐོག་འདིའི་
མཐའ་རུ་འདམ་ པས་ བསྐོར་ཏེ་ གཏིང་ རིང་མ་ཡིན་ པའི་ སྡེར་མའི་དབྱིབས་
བཞིན་བཟོས་ཡོད་པས། ཐབ་དེ་རིགས་ནི་ས་ཁུལ་གཞན་དུ་མཐོང་མྱོང་མེད་པ་
ཞིག་ཡིན། ཁང་པའི་མཐའ་སྐོར་དང་ནང་ཚང་མར་མཚམས་དང་མཚམས་སུ་
ཀ་བའི་ཤུལ་གྱི་ཁུང་བུ་མཐོང་རྒྱུ་ཡོད་པ་རེད། ཁང་པའི་ཐོག་ཀྱང་ལྕམ་ཤིང་
ཐོག་ཏུ་ཚི་ཅན་གྱི་ས་བཏིང་ནས་བཀབ་པ་ཡིན་ཞིང༌། མང་ཆེ་བ་ནི་ཐོག་ངོས་
སྙོམས་པོ་ཡིན་པ་དང༌། ཁང་སྟེང་དང་རྩིག་ལྡེབས་ཀྱི་ངོས་ནི་བཟོ་སྐྲུན་བྱེད་
སྐབས་མེས་བསྲེགས་བསྲོས་བྱས་ཡོད་པ་རེད། ཁང་པའི་རྒྱ་ཁྱོན་ནི་སྤྱིར་བཏང་
སྤྱི་ཁྲེ་ངོས་སྙོམས་གྲུ་བཞི་མ་བཅོ་ལྔ་ནས་ཉི་ཤུ་བར་ཡོད་ཀྱང་། ཁང་པ་ཆེ་ཤོས་ ་
182



མདོ་སྦུག་གཉིས་ཅན་ལ་སྤྱི་ཁྲེ་ངོས་སྙོམས་གྲུ་བཞི་མ་བདུན་ཅུ་ཟིན་གྱི་འདུག
རྡོས་བརྩིགས་ པའི་ཁང་ པ་ ས་ དོང་ཕྱེད་དུས་ ཅན་ཡིན་ པ་དང༌། ཁང་པའི་
མཐིལ་གཞི་ནི་ཧ་ལམ་གྲུ་བཞི་ཁ་གང་མ་ཡིན་ཞིང༌། རྩིག་པ་ནི་རྡོ་བསྒྲིགས་ནས་
བརྩིགས་པ་དང་། རྒྱ་ཁྱོན་ནི་ཧ་ལམ་སྤྱི་ཁྲེ་ངོས་སྙོམས་གྲུ་བཞི་མ་ཉེར་ལྔ་ནས་
སུམ་ཅུ་བར་ཡོད། ཁང་པ་ཞིག་རལ་སོང་བའི་རྗེས་ཤུལ་ལ་དབྱེ་ཞིབ་བྱས་པར་
གཞིགས་ན་ཁང་པ་དེ་ཚོ་ཐོག་མར་ཐོག་བརྩེགས་གཉིས་ལྡན་ཡིན་འདུག་པས།
དེ་ནི་བོད་ཀྱི་དེང་རབས་ཀྱི་ཁང་པ་ཐོག་སྙོམས་ཅན་དེ་རིགས་ཀྱི་རྣམ་པ་དང་
ཕལ་ཆེར་འདྲ་”(ཤོག་ ༡༧༡-༡༧༢）ཞེས་གསུངས་པ་དེའི་ཐོག་ནས་མི་ལོ་
ལྔ་སྟོང་ལྷག་ཙམ་གྱི་སྔོན་ནས་གངས་ཅན་ཡུལ་དུ་རྩྭ་བསྲེས་འདམ་བརྩིགས་ཁང་
པ་དང༌། རྡོ་བརྩིགས་ཁང་པ་ རིགས་གཉིས་ཡོད་ པ་དང་། དེ་དག་གི་རྒྱག་
སྟངས་ཐད་ནས་བཤད་ན་ས་ངོས་ཨ་ལོང་དབྱིབས་ཅན་གྱི་ཁང་པ་དང་། ས་
ཕྱེད་དུས་ཀྱི་ཁང་པ། ས་སྟེང་ཐོག་ཏུ་བརྒྱབ་པའི་ཁང་པ་བཅས་རིགས་མི་འདྲ་
བ་ཡོད་ཅིང་། ཁང་པའི་བཟོ་དབྱིབས་ཐོག་ནས་བལྟས་ཚེ་སྒོར་མོ་དང་། གྲུ་
བཞི། གྲུ་བཞི་ནར་མོ་སོགས་ཡོད་ལ། ཁང་པའི་རྒྱ་ཁྱོན་ཐད་སྤྱིར་བཏང་སྤྱི་ཁྲེ་
གྲུ་བཞི་མ་བཅོ་ལྔ་ནས་ཉི་ཤུའི་བར་ཡོད་པས་ཁང་པའི་གྲུབ་ཆ་དང་། བཟོ་
དབྱིབས། རྒྱ་ཁྱོན་སོགས་ཕྱོགས་གང་ཐད་ལ་བལྟས་ན་ཉེ་རབས་བོད་ཀྱི་ཁང་པ་
དང་ཧ་ལམ་འདྲ་བ་ཞིག་ཡོད། ལྷག་པར་དུ་མི་ལོ་ལྔ་སྟོང་སྔོན་ནས་ཁང་པ་ཐོག་
བརྩེགས་ཉིས་ཐོག་རྒྱག་ཐུབ་པ་དེས་སྐབས་དེར་རྡོ་ཤིང་གི་ཁང་པ་སྐྲུན་པའི་བཟོ་
རྩལ་ནི་ཚད་ངེས་ཅན་ཞིག་ཏུ་སླེབས་པ་གསལ་པོར་རྟོག་ཐུབ། ཆབ་མདོ་ཁ་
རུབ་ནས་ཁང་པའི་རྗེས་ཤུལ་ཁག་ཉི་ ཤུ་རྩ་དགུ་དང༌། རྭ་སྐོར་ཁག་གསུམ།
རྡོས་བརྩིགས་པའི་འདས་མཆོད་བྱེད་སའི་སྟེགས་བུ་ཁག་གཉིས་སོགས་བཙལ་
རྙེད་ཐུབ་པ་དེས་རང་ཅག་རྣམས་ཀྱིས་བོད་ཀྱི་ཨར་ལས་དང༌། རྡོ་བཟོ། ཤིང་
བཟོ་བཅས་ཀྱི་ལག་རྩལ་འཕེལ་རིམ་ལ་ཞིབ་འཇུག་བྱེད་པར་དགེ་མཚན་ལྡན་
པའི་ནུས་པ་ཐོན་བཞིན་ཡོད། །
183



གཉིས། བོད་ཀྱི་ལོ་རྒྱུས་དུས་མཚམས་སོ་སོའི་ཕོ་བྲང་གཙོ་བོ་
ཁག་གི་བཟོ་སྐྲུན་ལག་རྩལ་དང་དེའི་ཁྱད་ཆོས་སྐོར། །
༡. གངས་ཅན་ཡུལ་གྱི་ཕོ་བྲང་ལ་སྔ་བ་ཡུམ་བུ་གླ་སྒང་།
གངས་ཅན་ཡུལ་དུ་རྒྱལ་ཕྲན་སིལ་མ་བཅུ་གཉིས་ཀྱི་དུས་རབས་ནས་
བཟུང་རིམ་བཞིན་བྲན་གཡོག་ལམ་ལུགས་ཀྱི་སྤྱི་ཚོགས་སུ་གྱུར། རྒྱལ་མཆོག་ལྔ་
པ་ཆེན་པོས་མཛད་པའི་དེབ་ཐེར་《དཔྱིད་ཀྱི་རྒྱལ་མོའི་གླུ་དབྱངས》ལས་“ རྗེ་ལ་
སྔ་བ་ གཉའ་ཁྲི་ བཙན་ པོ་ དང་། མཁར་ལ་སྔ་ བ་ ཡུམ་ བུ་ གླ་ མཁར་” ཞེས་
གསུངས་པ་ལྟར། སྤྱིར་ན་སྤྱི་ལོའི་སྔོན་གྱི་ལོ་བཞི་བརྒྱ་བཅུ་བཞིའམ་བརྒྱ་དང་
བཅུ་གཉིས་ཙམ་དུ་རྗེ་ཡི་ཐོག་མ་གཉའ་ཁྲི་བཙན་པོ་རྒྱལ་ ཕྲན་ སིལ་མ་བཅུ་
གཉིས་ཀྱི་རྗེ་བོར་མངའ་གསོལ། འོན་ཀྱང་གཡུང་དྲུང་བོན་གྱི་ལོ་རྒྱུས་དེབ་ཐེར་
ཁག་ལ་གཞིགས་ན། སྤྱི་ལོའི་སྔོན་གྱི་ལོ་ཆིག་སྟོང་བརྒྱ་དང་སུམ་ཅུ་སོ་དྲུག་ཏུ་
སྲིད་ཁྲིར་འཁོད་པར་འདོད། བཙན་པོ་དེ་ཡི་སྐུ་དུས་ནས་བཟུང་བོད་གངས་
ཅན་གྱི་ཡུལ་དེ་སྤྱི་ཚོགས་འཕེལ་རྒྱས་ཀྱི་དུས་རིམ་གཉིས་པའམ་བྲན་གཡོག་ལམ་
ལུགས་ཀྱི་སྤྱི་ཚོགས་སུ་སླེབས་འགོ་ཚུགས། དུས་དེར་སྤྱི་ཚོགས་དང་། དཔལ་
འབྱོར། བཟོ་རྩལ་ལས་རིགས་འཕེལ་རྒྱས་གང་ཙམ་བྱུང་སྟེ་མཁར་ལ་སྔ་བ་ཡུམ་
བུ་གླ་སྒང་ཞེས་འཁོད་པ་ལྟར། ཕོ་བྲང་ཡུམ་བུ་གླ་སྒང་(ཡུམ་བུ་གླ་མཁར་དང༌།
ཡུམ་བུ་བརླ་སྒང་། ཡུམ་བུ་ལྷ་ཁང་སོགས་བྲི་སྲོལ་མང)བཞེངས། ཕོ་བྲང་དེ་
ནི་ད་ཡོད་ལོ་རྒྱུས་ཡིག་རིགས་ཁག་ལ་འཁོད་པར་གཞིགས་ན་གངས་ཅན་ཡུལ་གྱི་
ཕོ་བྲང་གི་ཐོག་མ་དེ་ཡིན་ཞིང་། ད་ལྟ་ང་ཚོས་དངོས་སུ་མཇལ་རྒྱུ་ཡོད་པའི་ཕོ་
བྲང་ཡུམ་བུ་བླ་མཁར་དེ་ནི་སྔོན་གྱི་ལོ་རྒྱུས་དུས་མཚམས་མང་པོར་གཏོར་བཤིག་
དང་ཉམས་གསོ་ཐེངས་མང་བྱས་རུང་། ཕོ་བྲང་གི་རྨང་གཞིའི་རྩིག་པ་རྒྱག་
སྟངས་དང་རྩིག་སྐྱོར་ཐེངས་མང་བཏང་བ་སོགས་ལ་བརྟག་པར་གཞིགས་ན་
184



གཉའ་ཁྲི་བཙན་པོའི་སྐབས་ཀྱི་རྩ་ཆེའི་ཁང་པ་རྙིང་མ་ཞིག་ཡིན་པ་རིག་པས་
དཔྱད་ཐུབ་པ་ཞིག་རེད། ཕོ་བྲང་དེའི་ཕྱིའི་བཟོ་དབྱིབས་ནི་བརྗིད་ཆགས་པ་
དང་། ཆགས་ཡུལ་བྲག་རི་མཐོ་ལ་བཙན་པ། རྩིག་པ་མཐུག་ལ་སྒོ་དང་སྒེའུ་
ཁུང་ཆུང་བ། ནང་གི་ཀ་གདུང་སོགས་ཤིང་གི་བཟོ་བཀོད་ལེགས་པ། ལྡེབས་
རིས་སུ་གཉའ་ཁྲི་བཙན་པོའི་མཛད་པ་བཀོད་པ་སོགས་ཐུན་མོང་མ་ཡིན་པའི་
ཁྱད་ཆོས་དུ་མ་དང་ལྡན་པས་བོད་ཀྱི་ཨར་ལས་འཕེལ་རིམ་ལོ་རྒྱུས་ཐོག་བཟོ་
རིག་ལག་རྩལ་གཅིག་འདུས་སུ་མཚོན་པའི་ངོ་མཚར་ལྡན་པའི་ཨར་ལས་བཟོ་
སྐྲུན་ཞིག་རེད། །
༢. བརྗིད་ཆགས་ཉམས་འགྱུར་ལྡན་པའི་ཕོ་བྲང་འཕྱིང་བ་སྟག་རྩེ།
སྤྱི་ལོའི་དུས་རབས་དང་པོའི་སྐབས་སུ་བར་གྱི་སྟེང་གཉིས་ཀྱི་ཡ་གྱལ་གྲི་
གུམ་བཙན་པོའི་སྐུ་དུས་ནི་བོད་དུ་ཞིང་ལས་དང༌། བཟོ་རྩལ། རིག་གནས་
སོགས་དར་ཁྱབ་ཆེ་བའི་ལོ་རྒྱུས་དུས་མཚམས་ཤིག་ཡིན་ཞིང༌། བཙན་པོ་དེའི་
བློན་པོ་གཙོ་གྲས་ བོད་ཀྱི་མཛངས་མི་བདུན་གྱི་དང་པོ་རུ་ལས་སྐྱེས་ཀྱིས་ངོ་
མཚར་ལྡན་པའི་འཕྱིང་བ་སྟག་རྩེ་ཕོ་བྲང་བཞེངས། སྤྱི་ལོའི་དུས་རབས་བཅུ་
དགུ་པའི་ལོ་རབས་དྲུག་ཅུའི་དུས་སུའང་ཕོ་བྲང་དེའི་གནའ་ཤུལ་དངོས་སུ་
མཇལ་རྒྱུ་ཡོད་ཅིང༌། དེའི་ཆགས་ཡུལ་ནི་བྲག་རི་མཐོ་ལ་བཙན་པ་དང༌། ཕྱིའི་
བཟོ་དབྱིབས་ནི་བརྗིད་ཆགས་ཉམས་འགྱུར་ལྡན་པ་ཞིག་ཡོད་ལ། སྐབས་དེར་
གངས་ཅན་ཡུལ་དུ་རྡོ་ཤིང་ལག་རྩལ་དར་ཁྱབ་ཆེ་ལ། ལྕགས་རིགས་ལག་རྩལ་
ཡང་ གང༌ ཙམ་ དར་ ཡོད། 《ཆོས་ འབྱུང༌ མཁས་ པའི་ དགའ་ སྟོན》ལས་
“མཛངས་པའི་ལས་སུ་ཤིང་བསྲེགས་སོལ་བ་བྱུང་། ། དེ་ཡིས་རྡོ་བཞུར་གསེར་
དངུལ་ཟངས་ལྕགས་ཕྱུང་”ཞེས་གསུངས་པ་ལྟར། དུས་དེར་ལྕགས་རིགས་ཀྱི་
གཏེར་རྡོ་བཞུར་ནས་གསེར་དངུལ་ཟངས་ལྕགས་ཕྱུང་བའི་རིག་པ་དར་སྟབས་
ཕོ་བྲང་གསར་བཞེངས་བྱེད་སྐབས་བཟོ་རིགས་དེ་དག་གི་ལག་རྩལ་བེད་སྤྱོད་
185



བཏང་བས་འཕྱིང་བ་སྟག་རྩེ་ཕོ་བྲང་ནི་སྐབས་དེའི་བཟོ་རིགས་ལག་རྩལ་དུས་
རབས་གསར་པ་ཞིག་ཏུ་སླེབས་པའི་མཚོན་རྟགས་ཤིག་ཏུ་གྱུར། དེ་བཞིན་གྲོང་
ལ་སྔ་བ་འཕྱིང་བ་སྟག་རྩེ་ཞེས་པ་ལྟར། ཕོ་བྲང་དེའི་ཞོལ་འཕྱིང་ཡུལ་དུ་གྲོང་
བརྡལ་གྱི་ཐོག་མ་ཆགས། ཁང་པའི་བཟོ་དབྱིབས་དང་རྣམ་གྲངས་ཀྱི་ངོས་ནས་
བཤད་ན། རྒྱལ་བློན་འབངས་གསུམ་གྱི་རིམ་པ་གསུམ་སྟེ། རྒྱལ་པོའི་ཕོ་བྲང་
དང༌། བློན་པོའི་གཟིམ་ཤག བྲན་གཡོག་གི་སྡོད་ཁང་སོགས་གྲལ་རིམ་ཁག་གི་
ཁང་པའི་བཟོ་དབྱིབས་དང་རིམ་པ་གསལ་བར་མངོན། །
༣.འཇིག་རྟེན་གྱི་གཙུག་རྒྱན་ཕོ་བྲང་པོ་ཏ་ལ།
བོད་ཀྱི་སྤྱི་ཚོགས་འཕོ་འགྱུར་ཆེན་པོ་བྱུང་བ་དང་སྦྲགས། སྤྱི་ལོའི་དུས་
རབས་བདུན་པར་གངས་ཅན་ཡུལ་དུ་མཚན་སྙན་གྲགས་ཆེ་བའི་ཆོས་རྒྱལ་སྲོང་
བཙན་སྒམ་པོ་སྲིད་ཁྲིར་མངའ་གསོལ། བོད་ཆུ་སྦྲུལ་(སྤྱི་ལོ633)ལོར་རྒྱལ་ས་
ལྷ་སར་སྤོས། དེ་ནས་བཟུང་ལྷ་ས་འདི་བོད་ཀྱི་ཆབ་སྲིད་དང་། དཔལ་འབྱོར།
རིག་གནས་བཅས་ཀྱི་ལྟེ་བར་གྱུར། དུས་དེར་དམར་པོའི་རིའི་སྟེང་དུ་ཕོ་བྲང་
པོ་ཏ་ལ་བཞེངས། ད་ལྟ་ང་ཚོས་དངོས་སུ་མཇལ་རྒྱུ་ཡོད་པའི་རྩེ་ཕོ་བྲང་ཆེན་
པོའི་དཀྱིལ་དབུས་སུ་གནས་པའི་ཆོས་རྒྱལ་སྒྲུབ་ཕུག་ནི་སྐབས་དེར་གསར་སྐྲུན་
གནང་བའི་རྩ་ཆེའི་ཁང་པ་ཞིག་ཡིན། དེ་རྗེས་བལ་བཟའ་ཁྲི་བཙུན་དང་། རྒྱ་
བཟའ་ཀོང་ཇོ་མཚོ་ཡི་པདྨ་རྣམ་གཉིས་སྔ་རྗེས་སུ་བོད་དུ་ཕེབས། རྒྱ་ནག་དང་
བལ་ཡུལ་གྱི་བཟོ་ཡི་རིག་བྱེད་པ་མང་པོ་བོད་དུ་འོངས། དམར་པོ་རིའི་སྟེང་གི་
ཕོ་བྲང་རྒྱ་སྐྱེད་མཛད་ནས་ལྕགས་རིའི་འཕྲེང་བ་གསུམ་གྱིས་བསྐོར་བའི་ནང་དུ་
མཁར་དགུ་བརྒྱ་དགུ་བཅུ་གོ་དགུ་དང༌། རི་རྩེའི་ཕོ་བྲང་བཅས་མཁར་སྟོང་
ཕྲག་ཙམ་བཞེངས། དེ་དག་ལ་དྲིལ་བུ་དང་རྔ་ཡབ་མུ་ཏིག་གི་དྲ་བ་དྲ་ཕྱེད་ཀྱིས་
བརྒྱན་པས་མཛེས་ཤིང་ཡིད་དུ་འོང་བར་གྱུར། ལྕགས་རི་འདིའི་ལྷོ་སྒོའི་ཕྱོགས་
ན་སོ་ ཕག་ གི་ མཁར་དགུ་ཐོག་ཅན་བཙན་པོའི་ཕོ་བྲང་དང་ མཉམ་ པ་ ཞིག་
186



བཞེངས། བཙན་པོ་དང་བཙུན་མོའི་ཕོ་བྲང་གི་དབར་དངུལ་དང་ཟངས་ཀྱི་
ཟམ་པས་སྦྲེལ། མཁར་གྱི་རྩ་བར་ཤིན་ཏུ་རྣོ་བའི་མདུང་ལ་བ་དན་ལྷབ་ལྷུབ་ཏུ་
འཕྱོ་བ་སྟོང་བཙུགས། ལྕགས་རིའི་རྩེ་མོའི་ཉག་ག་ལ་ཉིན་མཚན་དབྱེར་མེད་བྱ་
ར་བ་རེ་རེ་བཞག བ་དན་དམར་པོ་རེ་རེ་བཙུགས། སྒོ་བཞི་ལ་ལྕོག་བཞིས་
རྣམ་པར་བརྒྱན། སྲུང་དམག་བཞག དེའི་མཐའ་སྐོར་ན་རྟ་རྒྱུག་ས། དཀྱུས་
སུ་ས་འདོམ་སུམ་བརྒྱ་རིང་བ། ཟབ་ལ་ས་འདོམ་དོ། ཞེང་དུ་ས་འདོམ་བཅོ་
བརྒྱད། དེ་ལ་པང་ལེབ་དང༌། སོ་ཕག རྒྱ་རྗེ་བཅས་རིམ་པ་ལྟར་བརྩིགས་
པའི་ཁར་ས་འཇམ་བཏིངས་པ། མཐའ་མར་ཤིང་གི་དྲ་བ་དྲ་ཕྱེད་དུ་བྱས་པ།
རྟ་གཅིག་རྒྱུགས་ཀྱང་དུ་མ་བརྒྱུགས་པའི་སྒྲ་འོང་བར་བྱས་སོ། མདོར་ན་ཕོ་
བྲང་དེ་ནི་ཕྱི་རོལ་དམག་གིས་མཐོང་བ་ཙམ་གྱིས་སྐྲག་པར་བྱེད་པ། ཐོས་པ་
ཙམ་གྱིས་འཇིགས་པར་བྱེད་པ། དྲན་པ་ཙམ་གྱིས་དངངས་པར་བྱེད་པ་ཞིག་
བཞེངས་སོ། དུས་དེར་རྒྱ་ནག་དང་བལ་ཡུལ་གྱི་རྡོ་བཟོ་དང༌། ཤིང་བཟོ།
གསེར་དངུལ་ཟངས་ལྕགས་ཀྱི་བཟོ་རྩལ། ཤིང་བརྐོས་དང་རྡོ་བརྐོས། བྲིས་
འབུར་གྱི་སྐུ་བརྙན་སོགས་བཟོ་རྩལ་ཁྱད་པར་ཅན་གྱི་ལག་རྒྱུན་གངས་ཅན་ཡུལ་
དུ་དར་ཁྱབ་ཆེན་པོ་བྱུང་སྟབས་བོད་ཀྱི་བཟོ་རིག་པར་སྐུལ་འདེད་ཆེན་པོ་ཐེབས་
ཏེ་ཡར་ངོའི་ཟླ་ལྟར་གོང་དུ་འཕེལ། དེ་ནས་ཕོ་བྲང་དེ་ཉིད་ལོ་རྒྱུས་ཀྱི་དུས་
མཚམས་སོ་སོར་རིམ་བཞིན་རྒྱ་སྐྱེད་བཏང་བ་དང༌། ཁྱད་པར་དུ་དགའ་ལྡན་
ཕོ་བྲང་གི་སྲིད་དབང་བཙུགས་རྗེས་རྒྱལ་མཆོག་ལྔ་པ་ངག་དབང་བློ་བཟང་རྒྱ་
མཚོའི་བཀའ་བཀོད་ལྟར་སངས་རྒྱས་རྒྱ་མཚོས་བོད་ཀྱི་སེར་སྐྱ་མི་མང་ཡོངས་ལ་
སྐུལ་འདེད་གནང་ ཐོག་རྩེ་ཕོ་བྲང་པོ་ཏ་ལར་ཉམས་གསོ་རྒྱ་སྐྱེད་གང་ལེགས་
མཛད། དེ་ནས་བཟུང་སྔ་རྗེས་སུ་རིམ་བཞིན་རྒྱ་སྐྱེད་གནང་། ཕོ་བྲང་པོ་ཏ་ལ་
ཡི་ཕྱིའི་བཟོ་དབྱིབས་ཐོག་ནས་བལྟས་ན་དབུས་སུ་དམར་མདངས་རྣམ་པར་
བཀྲ་བའི་ཕོ་བྲང་དམར་པོ་དང་། ཤར་ནུབ་ ཏུ་ཕོ་བྲང་དཀར་པོ། སྟེང་དུ་
གསེར་འོད་ཆེམ་ཆེམ་འཕྲོ་བའི་གསེར་ཟངས་ཀྱི་རྒྱ་ཕིབས། གདུགས་དང་རྒྱལ་
187



མཚན་སྤེན་བད་ཀྱི་ཐོག་ཏུ་སྤེན་རྒྱན་སྣ་ཚོགས་ཀྱིས་བརྒྱན་པ། མཐའ་སྐོར་དུ་
ཕས་རྒོལ་ཟིལ་གྱིས་གནོན་པའི་ཤར་ཆེན་ལྕོག་དང་། གཡུལ་རྒྱལ་ལྕོག བརྟན་
མ་ལྕོག རྒྱལ་པོ་ལྕོག་བཅས་ལྕོག་བཞིས་རྣམ་པར་བརྒྱན་པ། ནང་དུ་ཕོ་བྲང་
དང་མཆོད་ཁང་ཟུང་དུ་འབྲེལ་བ། སྲིད་འཛིན་ལས་ཁུངས་དང་དམག་དོན་
མཁར་རྫོང་ཟུང་དུ་འབྲེལ་བ་སོགས་ཐུན་མོང་མ་ཡིན་པའི་ཁྱད་ཆོས་མང་དུ་ལྡན།
མདོར་ན་བོད་ མི་ རིགས་ ཀྱི་ སྣ་ མང་ བཟོ་ རྩལ་ ཏེ། རྡོ་ བཟོ་ དང༌ ཤིང༌ བཟོ།
གསེར་བཟོ་དང་དངུལ་བཟོ། ཟངས་བཟོ་དང་ལྕགས་བཟོ། ཤིང་བརྐོས་དང་
རྡོ་བརྐོས། གསེར་ ཚགས་ དང༌ དངུལ་ཚགས། ཟངས་ ཚགས་ དང་ ལྕགས་
ཚགས། ལྷ་འབྲི་དང་འཇིམ་བཟོ་སོགས་ནི་ལུས་ངག་ཡིད་གསུམ་གྱི་བཟོ་རིག་
པའི་སྒྱུ་རྩལ་ཕྱོགས་བསྡུས་མཚོན་པའི་རྨད་བྱུང་བོད་ཀྱི་བཟོ་རིག་པའི་ནོར་བུའི་
བང་མཛོད་ཅིག་ཡིན་ལ། ཀྲུང་ཧྭ་མི་རིགས་ཀྱི་ཤེས་རབ་ཡོངས་སུ་མཚོན་པའི་
ངོ་མཚར་ཁྱད་དུ་འཕགས་པའི་བཟོ་རྩལ་གྱི་བང་མཛོད་ཅིག་ཀྱང་ཡིན། །
༤. ལྟ་ན་སྡུག་པའི་གུ་གེ་རྒྱལ་པོའི་ཕོ་བྲང་།
བོད་ལྕགས་བྱ་(སྤྱི་ལོ841)ལོར་ཁྲི་དར་མ་ཨུ་དུམ་བཙན་ནམ་གླང་དར་
མས་གཅུང་པོ་ཁྲི་རལ་པ་ཅན་བཀྲོངས་ཏེ་བོད་ཀྱི་སྲིད་དབང་བཟུང་། བཙན་
པོ་གླང་དར་མ་ཁྲི་ལ་འཁོད་མ་ཐག་ཏུ་སྤྱི་ཚོགས་ཀྱི་འགལ་བ་དང་དབང་སྒྱུར་
གྲལ་རིམ་ནང་ཁུལ་གྱི་འགལ་བ་ཉིན་བཞིན་རྣོ་ངར་ཅན་དུ་ཕྱིན་སྟབས་རང་གི་
དབང་སྒྱུར་སྲ་བརྟན་ཡོང་ཆེད་སངས་རྒྱས་ཆོས་ལུགས་པ་སྟེ་ཁོ་པའི་ཆབ་སྲིད་ཀྱི་
དགྲ་ཁ་གཏད་རྣམས་ལ་དྲག་གནོན་བྱས། བོད་ཀྱི་རིག་ གནས་རྩ་མེད་རང་
བཞིན་ལྡན་པའི་གཏོར་བརླག་བཏང༌། དུས་དེར་འབངས་དང་ལྷག་པར་དུ་
དད་ལྡན་སེར་སྐྱ་མང་པོས་ཡི་མི་རངས་པར་ལྷ་ལུང་དཔལ་གྱི་རྡོ་རྗེས་བཙན་པོ་
བཀྲོངས། བཙན་པོའི་ སྲིད་ དབང་ རྒྱལ་ རབས་ ཡོངས་ སུ་ ཐོར་ཞིག་ ཏུ་ ཕྱིན།
གླང་དར་མའི་གདུང་རྒྱུད་འོད་བསྲུངས་དང་གདུང་རྒྱུད་རྫུན་མར་གྲགས་པ་
188



ཡུམ་བརྟན་གཉིས་དབར་བཙུན་མོ་རྒན་གཞོན་སོགས་ཀྱིས་ཕྱོགས་སོ་སོའི་རྒྱབ་
ལངས་བྱས་ཏེ་ནང་འཁྲུག་ལངས། མངའ་བདག་ཡུམ་བརྟན་ཤོག་ཁས་དབུ་རུ་
བཟུང་། མངའ་བདག་འོད་བསྲུངས་ཤོག་ཁས་གཡོན་རུ་བཟུང་སྟེ། བོད་མེ་བྱི་
(སྤྱི་ལོ856)ལོ་ནས་བཟུང་ཤོག་ཁ་གཉིས་དབར་ནང་འཁྲུག་ལོ་བཅུ་གཉིས་ཙམ་
ལངས། མཐར་ གླང་དར་མའི་གདུང་རྒྱུད་མངའ་བདག་འོད་བསྲུངས་ ཕམ། །
འོད་བསྲུངས་ཀྱི་སྲས་མངའ་བདག་དཔལ་འཁོར་བཙན་དགུང་ལོ་སོ་གཅིག་
ཤིང་ཡོས་(སྤྱི་ལོ895)ལོར་འབངས་གྱེན་ལོག་ལངས་ཏེ་བཀྲོངས། དེའི་སྲས་ཆེ་
བ་སྐྱིད་ལྡེ་ཉི་མ་མགོན་དང་སྲས་ཆུང་བ་ཁྲི་བཀྲ་ཤིས་བརྩེགས་པ་དཔལ་རྣམ་
གཉིས་ཀྱི་མངའ་ཁོངས་ས་ཆ་མང་ཆེ་བ་ཡུམ་བརྟན་གྱིས་འཕྲོག་སྟབས་སྐྱིད་ལྡེ་ཉི་
མ་མགོན་མངའ་རིས་སུ་བྱོན། དེས་མངའ་རིས་བསྐོར་གསུམ་དབང་དུ་འདུས།
དེ་ལ་སྲས་གསུམ་བྱུང་བས་ཆེ་བ་དཔལ་གྱི་མགོན་གྱིས་མར་ཡུལ་ལ་དྭགས་ཀྱི་
སྲིད་དབང་བཟུང་སྟེ་ལ་དྭགས་རྒྱལ་རྒྱུད་བྱུང་། འབྲིང་བ་བཀྲ་ཤིས་མགོན་གྱིས་
གུ་གེའི་སྲིད་དབང་བཟུང་ནས་གུ་གེའི་རྒྱལ་རྒྱུད་བྱུང་།(དེབ་ཐེར་ཁག་གཅིག་ཏུ་
ལྡེ་གཙུག་མགོན་གྱིས་གུ་གེའི་སྲིད་དབང་བཟུང་བར་འདོད)ཆུང་བ་ལྡེ་གཙུག་
མགོན་གྱིས་མང་ཡུལ་གུང་ཐང་གི་སྲིད་དབང་བཟུང་སྟེ་གུང་ཐང་རྒྱལ་རྒྱུད་བྱུང་།
བཀྲ་ཤིས་མགོན་ནི་ཞང་ཞུང་གི་རྒྱལ་རབས་རྗེས་མའི་རྒྱལ་པོ་དང་པོ་ཡིན་ཞིང༌།
དེས་རིམ་བཞིན་མངའ་རིས་བསྐོར་གསུམ་དབང་དུ་འདུས། གུ་གེ་རྒྱལ་པོའི་ཕོ་
བྲང་བཞེངས། གུ་གེ་ཞེས་པའི་ཐ་སྙད་དེ་ཞང་ཞུང་གི་སྐད་ཡིན་ལ་དེའི་གོ་དོན་
ནི་ཤེས་རིག་ཅེས་ཟེར་གསུངས། བརྗིད་ཆགས་ལྟ་ན་སྡུག་པའི་གུ་གེ་རྒྱལ་པོའི་
ཕོ་བྲང་དེ་ནི་སྤྱི་ལོའི་དུས་རབས་བཅུ་པའི་དུས་དཀྱིལ་ཙམ་ལ་བཞེངས་པ་དང༌།
ཕོ་བྲང་གཙོ་བོ་ནི་ཤར་ངོས་ཀྱི་ས་རིའི་ལྡེབས་སུ་ཆགས་ཡོད་ལ། བཟོ་སྐྲུན་གྱི་རྩ་
བའི་ ཁྱད་ཆོས་ནི་ རྒྱལ་ པོའི་ ཕོ་བྲང་དང༌། མཆོད་ཁང་། འབངས་ འཁོར་
གཡོག་གི་སྡོད་ཁང་། དམག་དོན་གྱི་སྒྲིག་ཆས། བདེ་སྲུང་གི་རྩིག་པ། འགྲོ་
ལམ་དང་གསང་ལམ་སོགས་ཟུང་དུ་འབྲེལ་བས་ཞི་དྲག་གང་གི་དགོས་མཁོ་དང་
189



འཚམ་ཐུབ་པ་ཞིག་ཡོད། རྒྱལ་པོའི་ཕོ་བྲང་གི་ཕྱིའི་བཟོ་དབྱིབས་ལ་བལྟས་ཚེ་
མཐོང་བ་ཙམ་གྱིས་སྤྲོ་སྣང་འཆར་བ་དང་ཐོས་པ་ཙམ་གྱིས་ཡ་མཚན་སྐྱེ་བ་ཞིག་
ཡོད། ཡང་སྒོས་གུ་གེ་རྒྱལ་པོའི་ཕོ་བྲང་གི་གྲུབ་ཆ་གཙོ་བོ་ཞིག་ནི་སངས་རྒྱས་
ཆོས་ལུགས་ཀྱི་ལྷ་ཁང་ཁག་སྟེ་གཙུག་ལག་ཁང་དང་། གསེར་ཁང་། ལྷ་ཁང་
དཀར་པོ། ལྷ་ཁང་དམར་པོ། དཀྱིལ་འཁོར་ལྷ་ཁང་། འཇིགས་བྱེད་ལྷ་ཁང་།
སྒྲོལ་མ་ལྷ་ཁང་། མགོན་ཁང་སོགས་དང་། དེ་བཞིན་གྲྭ་ཤག་དང་། བང་
མཛོད། དམག་མཁོའི་གོ་མཛོད། བདེ་སྲུང་གི་ལྕགས་རི་ཕྱི་ནང་། འགྲོ་ལམ་
དང་གསང་ལམ་བཅས་ལས་གྲུབ་ཅིང་། ཕོ་བྲང་ཞོལ་དུ་འབངས་མི་སེར་གྱི་
སྡོད་ཁང་གཞི་རྒྱ་ཧ་ཅང་ཆེ་ལ། གནའ་བོའི་གྲོང་བརྡལ་གྱི་ཉམས་འགྱུར་ལྡན་
པ་ཞིག་ཡོད། །
རྒྱལ་པོའི་ཕོ་བྲང་ལའང་དབྱར་བཞུགས་ཕོ་བྲང་དང་དགུན་བཞུགས་ཕོ་
བྲང་ཁག་གཉིས་སུ་དབྱེ་བ་དང༌། ལྷ་ཁང་ཁག་ཀྱང་ལྷ་ཁང་དཀར་པོ་དང་ལྷ་
ཁང་དམར་པོ་ཞེས་ཕྱིས་སུ་མི་རྣམས་ཀྱིས་རྟེན་གཙོ་གང་ཡིན་མ་རྟོགས་པར་ཁ་
མདོག་དཀར་དམར་གྱི་དབྱེ་བ་ཕྱེ་སྟེ་ལྷ་ཁང་གི་མིང་བཏགས་པ་ཞིག་རེད་སྙམ།
དེ་མིན་ གཙུག་ལག་ ཁང་དང༌། སྒྲོལ་ མ་ ལྷ་ ཁང་། འཇིགས་བྱེད་ ལྷ་ ཁང་།
དཀྱིལ་འཁོར་ལྷ་ཁང་ཞེས་རྟེན་གཙོ་གང་ཡིན་ལ་གཞིགས་ཏེ་ ལྷ་ཁང་གི་མིང་
ཆགས་པ་རིག་པས་དཔྱད་ཐུབ་པ་ཞིག་རེད། །
གུ་གེ་མཁན་ཆེན་ངག་དབང་གྲགས་པས་མཛད་པའི་《གུ་གེ་རྒྱལ་རབས་
ཆོས་འབྱུང》ནང་“གུ་གེའི་རྒྱལ་པོ་དང་པོ་བཀྲ་ཤིས་མགོན་དང་། གཉིས་པ་ལྷ་
བླ་མ་ཡེ་ཤེས་འོད། གསུམ་པ་འཁོར་རེ། བཞི་པ་འོད་ལྡེ་བཙན། ལྔ་པ་མངའ་
བདག་རྩེ་ལྡེ། དྲུག་པ་ཁྲི་བཀྲ་ཤིས་འབར་ལྡེ་བཙན། བདུན་པ་བཀྲ་ཤིས་རྩེ།
བརྒྱད་པ་ཇོ་བོ་རྒྱལ་པོ། དགུ་པ་རྩེ་འབར་བཙན། བཅུ་པ་སྐྱིད་ལྡེ་བཙན་”
སོགས་རྒྱལ་པོ་ཉི་ཤུའི་བར་གྱི་ལོ་རྒྱུས་གསལ་བར་འཁོད། མི་ལོ་བདུན་བརྒྱ་
ཙམ་གྱི་རིང་གུ་གེའི་རྒྱལ་པོ་རིམ་བྱོན་གྱིས་རྒྱལ་སྲིད་ཆོས་བཞིན་བསྐྱངས་པ་
190



དང་། གུ་གེའི་ཕོ་བྲང་ཡན་ལག་དང་བཅས་པ་རྒྱ་སྐྱེད་གསར་བཞེངས་དང་
ཉམས་གསོ་གང་ལེགས་མཛད། བོད་རབ་བྱུང་བཅུ་གཅིག་པའི་ལྕགས་རྟ་(སྤྱི་
ལོ1630)ལོར་གུ་གེ་རྒྱལ་རབས་ཐོར་ཞིག་ཏུ་ཕྱིན། འོན་ཀྱང་ད་ཡོད་རྒྱལ་པོའི་
ཕོ་བྲང་དང་ལྷ་ཁང་ཁག་གི་བཟོ་དབྱིབས་ལ་བལྟས་ཚེ་བོད་གངས་ཅན་ཡུལ་གྱི་
ཨར་ལས་བཟོ་སྐྲུན་གྱི་ཁྱད་ཆོས་ཡོངས་སུ་ཚང་བ་དང་། ལྷ་ཁང་ཁག་གི་ལྡེབས་
རིས་དང་། སྐུ་བརྙན། བཞུགས་ཁྲི། ཀ་གདུང་། གཞུ། འབེ་ལོག སྒོ་སྒེའུ་
ཁུང་སོགས་ཀྱི་བརྐོས་དང་། བྲིས་འབུར་གྱི་སྐུ་བརྙན་དེ་དག་ལ་བོད་ཀྱི་མཛེས་
རིག་གི་ཁྱད་ཆོས་ལྡན་ལ། བལ་པོའི་བྲིས་འབུར་གྱི་སྒྱུ་རྩལ་དང་བརྐོས་རིས་
བཟོ་རྩལ་གྱི་ལེགས་ཆ་མང་པོ་བླངས་ཡོད་པའང་གསལ་པོར་མཐོང་ཐུབ་པས་
དེས་བོད་སིལ་བུའི་དུས་རབས་ཀྱི་བོད་ཀྱི་བཟོ་རིག་སྒྱུ་རྩལ་སྒོ་ཀུན་ནས་མཚོན་
ཐུབ་པ་ཞིག་རེད། །
༥. ངོ་མཚར་ཅན་གྱི་ལྷ་རྒྱ་རིའི་ཕོ་བྲང་།
དེབ་ཐེར་《དཔྱིད་ཀྱི་རྒྱལ་མོའི་གླུ་དབྱངས》ལས་“ས་སྐྱོང་ལྷ་རྒྱ་རི་བ་ནི་
གོང་ས་ནས་ལུང་དང་འཇའ་ས་ཆེད་དུ་མ་བླངས་པར། ཉི་འོག་གི་རྒྱལ་པོར་
གྱུར་པ་ཞིག་སྟེ། དེ་ཡང་བོད་ཆོས་རྒྱལ་གྱི་གདུང་རྒྱུད་དྲི་མ་མེད་པ་གནམ་ལྡེ་
འོད་སྲུངས་ཀྱི་སྲས་མངའ་བདག་དཔལ་འཁོར་བཙན་གྱི་རྒྱུད་ཚ་བ་ཁྲི་བཀྲ་ཤིས་
བརྩེགས་པའི་སྲས་གསུམ་གྱི་འོད་ལྡེ་ལས་རིམ་པར་བྱུང་བ། འོད་སྐྱིད་འབར་གྱི་
སྲས་གཙང་ཚ་སྤུན་དྲུག་ལས་བརྒྱུད་དེ། གདན་ས་མཐིལ་གྱི་མདར་བཙན་པོ་ཚ་
བ་རོང་པ་ཞེས་མི་དཔོན་ཞིག་དཔལ་ཕག་མོ་གྲུ་པ་རྡོ་རྗེ་རྒྱལ་པོའི་དུས་བྱུང་ཞིང་།
དེ་ནས་རིམ་པར་བརྒྱུད་ནང་སོ་མདའ་སྨད་པས། ཨེ་སྟོད་ཆུ་ཚན་ཁ་ཞབས་སུ་
རི་ལ་རྩྭ་རྒྱ་བོ་སྐྱེས་པ་ཞིག་ན་གཞིས་ཀ་བརྩིགས་པས་རྒྱ་རི་ཞེས་མིང་ཆགས་”
(ཤོག་༢ ༩༨ - ༢༤༩)ཞེས་གསུངས། ས་སྐྱོང་ལྷ་རྒྱ་རི་བ་ནི་རྒྱལ་པོ་གླང་དར་
མའི་སྲས་ དངོས་ གནམ་ ལྡེ་འོད་བསྲུངས། དེའི་སྲས་མངའ་བདག་དཔལ་
191



འཁོར་བཙན། དེའི་སྲས་ཆུང་བ་ཁྲི་བཀྲ་ཤིས་བརྩེགས་པ་དཔལ། དེའི་སྲས་
འབྲིང་བ་འོད་ལྡེ་ལས་རིམ་པར་བྱུང་། འོད་སྐྱིད་འབར་གྱི་སྲས་གཙང་ཚ་སྤུན་
དྲུག་ལས་བརྒྱུད་དེ། འགྲོ་མགོན་ཕག་མོ་གྲུ་པའི་སྐུ་དུས་སུ་གདན་ས་མཐིལ་གྱི་
མདར་བཙན་པོ་ཚ་བ་རོང་པ་ཞེས་པའི་མི་དཔོན་ཞིག་བྱུང་། དེ་ནས་ རིམ་
བཞིན་ནང་སོ་མདའ་སྨད་པས་ཨེ་སྟོད་ཆུ་ཚན་ཁ་ཞབས་སུ་རི་ལ་རྩྭ་རྒྱ་བོ་སྐྱེས་པ་
ཞིག་ལ་གཞིས་ཆགས་པས་རྒྱ་རི་ཞེས་འབོད་པ་དང་། བཙན་པོའི་གདུང་རྒྱུད་
ཡིན་སྟབས་ཆོས་རྒྱལ་སྲོང་བཙན་སྒམ་པོ་སོགས་བཙན་པོ་རིམ་བྱོན་ནི་ལྷ་ཡི་
གདུང་རྒྱུད་ཡིན་པར་གྲགས་པས་ལྷ་རྒྱ་རི་ཞེས་མིང་ཆགས། དེ་ནས་བཙན་པོའི་
གདུང་རྒྱུད་ལ་བརྟེན་རྫོང་གཞིས་དང་། འབངས་མི་སེར་མང་པོ་མངའ་འོག་ཏུ་
འདུས། རྒྱལ་རྒྱུད་དེའི་ཁྱིམ་ཚང་དང་དགོན་སྡེ་སྟོབས་ཤུགས་གཅིག་ཏུ་བསྒྲིལ་
ཏེ་ཆོས་སྲིད་ཟུང་འབྲེལ་གྱི་ཁྲིམས་སྒོ་རང་བཙན་གྱི་སྲིད་དབང་བཙུགས། དེར་
ས་གནས་ཀྱི་བཅའ་ཁྲིམས་གཏན་འབེབས་བྱེད་པ་དང༌། ཁྲིམས་ཆས་དང་
བཙོན་ཁང་སོགས་བཟོས་ནས་སོ་སོའི་མངའ་ཁོངས་སུ་ཁྲིམས་ཐག་གཅོད་པའི་
དབང་ཆ་ཡོད་པས་ཁྲིམས་སྒོ་རང་བཙན་ཡིན་ཞེས་ཡོངས་སུ་གྲགས། རྒྱལ་པོ་
དེའི་སྐུ་དུས་སུ་ཨེ་ལྷ་རྒྱ་རིའི་ཕོ་བྲང་གསར་དུ་བཞེངས། ཕོ་བྲང་དེ་ནི་བརྗིད་
རྔམ་ཆེ་ལ་གཞི་རྒྱ་ཧ་ཅང་ཆེ་བ་ཞིག་ཡོད། ཕྱིའི་བཟོ་དབྱིབས་ནི་བཙན་པོའི་
དུས་རབས་ཀྱི་ཕོ་བྲང་གཞན་དང་འདྲ་བར་བོད་ཀྱི་ཨར་ལས་བཟོ་རྩལ་གྱི་ཁྱད་
ཆོས་ཡོངས་སུ་ཚང་བ་དང་། མཐའ་སྐོར་གྱི་ལྕགས་རི་མཐོ་ལ་ཞེང་ཆེ་བ། རང་
སྲུང་ཕར་རྒོལ་གྱི་དམག་དོན་དགོས་མཁོ་དང་ཡོངས་སུ་འཚམ་པ། ལྕགས་རིའི་
སྒང་དུ་རྟ་རུ་བཞི་བསྒྲིགས་ཏེ་རྒྱུགས་ཐུབ་ཅེས་ཤོད་སྲོལ་འདུག དེས་ཕག་གྲུའི་
དུས་སྐབས་ཀྱི་བོད་ཀྱི་ ཨར་ལས་དང༌། ཤིང་བརྐོས། རྡོ་ བརྐོས། གསེར་
དངུལ་ཟངས་ལྕགས་ཀྱི་བཟོ་རྩལ། བྲིས་འབུར་གྱི་བཟོ་རྩལ་བཅས་ཀྱི་ཆུ་ཚད་
མཐོ་ཤོས་ལ་སླེབས་པ་ཡོངས་སུ་མཚོན་ཐུབ། ཕྱིས་ལྷ་རྒྱ་རིའི་བཙན་པོའི་གདུང་
རྒྱུད་ནང་ཁུལ་འགལ་བ་ཆེ་བས་རྒྱལ་ཁང་ཁག་གསུམ་དུ་ཁ་བྲལ་དུ་གྱུར་ནས་
192



རིམ་བཞིན་ཉམས་རྒུད་དུ་སོང་བ་དང་། ལྷ་རྒྱ་རིའི་ཕོ་བྲང་ཡང་མིང་ཙམ་མ་
གཏོགས་ཐོར་ཞིག་ཏུ་སོང་། །
༦. བཟོ་རྩལ་རྨད་དུ་བྱུང་བའི་འབྲས་སྤུངས་ཕོ་བྲང་།
ཏཱ་ལའི་བླ་མ་སྐུ་ཕྲེང་ལྔ་པ་ངག་དབང་བློ་བཟང་རྒྱ་མཚོའི་སྐུ་དུས་སུ་གོ་ཤྲཱི་
བསྟན་འཛིན་ཆོས་རྒྱལ་གྱི་དམག་ཤུགས་ལ་བརྟེན་ནས་གཙང་པ་སྡེ་སྲིད་ཀརྨ་
བསྟན་སྐྱོང་དབང་པོའི་སྲིད་དབང་མགོ་རྟིང་བསློགས་ཏེ་བོད་ རབ་བྱུང་བཅུ་
གཅིག་པའི་ཆུ་རྟ་(སྤྱི་ལོ1642)ལོར་དགའ་ལྡན་ཕོ་བྲང་ས་གནས་སྲིད་དབང་
དངོས་སུ་བཙུགས། གནམ་བསྐོས་གོང་མ་ཆེན་པོའི་བཀའ་བཀོད་ལྟར་རྒྱལ་
མཆོག་ལྔ་པ་ཆེན་པོ་བོད་ཡོངས་ཀྱི་སྲིད་དབང་གི་བདག་པོར་གྱུར། །
ཕོ་བྲང་དེ་ནི་གདན་ས་སེ་འབྲས་དགའ་གསུམ་གྱི་ཡ་གྱལ་འབྲས་སྤུངས་
དགོན་གྱི་ལྷོ་ནུབ་མཚམས་སུ་གནས་སྟབས་འབྲས་སྤུངས་ཕོ་བྲང་ཆེན་མོ་ཞེས་
འབོད། དེའི་ཕྱི་ངོས་ཨར་ལས་བཟོ་སྐྲུན་གྱི་དབྱིབས་ནི་གདན་ས་ཆེན་པོ་ཁག་
གི་བཟོ་དབྱིབས་དང་ཡོངས་སུ་མཚུངས་ཤིང་། ཕོ་བྲང་གི་སྟེང་དུ་གདུགས་དང་
རྒྱལ་མཚན་གྱིས་བརྒྱན་པ་དང༌། གོང་ལར་སྤེན་རྒྱན་རྣམ་པར་བཀྲ་བ། ཕོ་
བྲང་གི་གྲུབ་ཆ་གཙོ་བོ་ནི་རྒྱལ་མཆོག་ལྔ་པ་ཆེན་པོའི་གཟིམ་ཆུང་དང་། ཕྱག་
དཔེ་ཁང་། རྟེན་གཙོ་བཞུགས་སུ་གསོལ་བའི་ལྷ་ཁང་། དེ་བཞིན་བཀའ་ཤག་
སོགས་སྲིད་འཛིན་ལས་ཁུངས་གཙོ་བོ་ཁག་གི་གཞུང་ལས་ཁང༌། སྒོ་རའི་ཤག་
སྐོར་དུ་སེར་སྐྱ་དཔོན་རིགས་ཆེ་གྲས་དང་། གསོལ་གཟིམ་མཆོད་གསུམ་གྱི་ལས་
ཤག་སོགས་ཡོད། ཕོ་བྲང་གི་གཟིམ་ཆུང་དང་ལྷ་ཁང་ཁག་ལ་བྲིས་འབུར་གྱི་
བཟོ་རྩལ་ཁྱད་དུ་འཕགས་ པའི་སྐུ་བརྙན་དང་ལྡེབས་རིས། ཀ་ གདུང་དང་
གཟིམ་སྒོ་སོགས་ལ་ཤིང་བརྐོས་དང༌། གསེར་དངུལ་ཟངས་ལྕགས་ཀྱི་དཀྲོལ་་
ཚགས་ལ་སོགས་པའི་བཟོ་རྩལ་རྨད་དུ་བྱུང་བའི་མཛེས་རིག་སྒྱུ་རྩལ་གྱིས་བརྒྱན་ .
པ་སོགས་བོད་མི་རིགས་ཀྱི་བཟོ་རྩལ་གྱི་ཉིང་ཁུ་རྣམས་གཅིག་བསྡུས་ཀྱིས་མཚོན་
193



ཡོད། ཕོ་བྲང་དེ་ད་བར་ཉམས་ཆག་གང་ཡང་མ་བྱུང་བར་དངོས་སུ་མཇལ་རྒྱུ་
ཡོད། །
༧. ཡིད་དུ་འོང་བའི་ནོར་གླིང་བསྐལ་བཟང་ཕོ་བྲང་། །
ནོར་གླིང་བསྐལ་བཟང་ཕོ་བྲང་ནི་དགའ་ལྡན་ཕོ་བྲང་ ས་ གནས་སྲིད་
དབང་གི་དུས་སྐབས་ཏེ་བོད་ རབ་བྱུང་བཅུ་གསུམ་པའི་ལྕགས་ལུག་(སྤྱི་ལོ
1751)ལོར་དངོས་སུ་བཞེངས། དེ་སྔོན་ས་ཆ་འདི་སྔོ་ལྗང་ལྡན་པའི་སྐྱེད་ཚལ་
ལྡུམ་ར་ཡིན་ལ། དེར་ནད་རིགས་སེལ་བའི་ཆུ་ཚན་ཞིག་ཀྱང་ཡོད་སྟབས་རྒྱལ་
བ་བསྐལ་བཟང་རྒྱ་མཚོ་ཆབ་ལ་ཡང་ཡང་ཕེབས་སྲོལ་ཡོད། སྐབས་དེར་བོད་
བཞུགས་ཨམ་བན་གྱིས་འདི་གར་ཏཱ་ལའི་བླ་མ་སྤྲོ་གསེང་གནང་སའི་གཟིམ་ཆུང་
ཞིག་བརྒྱབ་པ་དང༌། དེ་རྗེས་ཕོ་བྲང་དངོས་སུ་བསྐྲུན་ཏེ་བསྐལ་བཟང་ཕོ་བྲང་
ཞེས་འབོད་ཅིང་། ནོར་བུ་གླིང་ཁའི་ཕོ་བྲང་དང་པོ་དེ་ཡིན། དེའི་གྲུབ་ཆ་གཙོ་
བོ་ནི་རྒྱལ་བའི་གཟིམ་ཆུང་དང་། ཕྱག་དཔེ་ཁང་། མཆོད་ཁང་། ཚོམས་ཆེན།
བསྟན་སྲུང་ཁག་གི་མགོན་ཁང་། མཐའ་སྐོར་དུ་སྲིད་འཛིན་ལས་ཁུངས་ཁག་གི་
གཞུང་ལས་ཁང་། གསོལ་ གཟིམ་མཆོད་གསུམ་དང་དཔོན་རིགས་མཐོ་གྲས་
འགའ་ཞིག་གི་བཞུགས་ཁང་བཅས་ཡོད། ཕོ་བྲང་འདིའི་ཨར་ལས་བཟོ་རྩལ་གྱི་
ཐོག་ནས་བཤད་ན། ཕོ་བྲང་གཙོ་བོ་ནི་རྡོ་རྩིག་ཐོག་བརྩེགས་གཉིས་ལྡན་དང༌།
སྟེང་དུ་གསེར་ཟངས་ཀྱི་རྒྱ་ཕིབས་ཀྱིས་བརྒྱན་པ། ནང་གི་སྐུ་གསུང་ཐུགས་རྟེན་
བྲིས་འབུར་གྱི་བཟོ་རྩལ་ཁྱད་དུ་འཕགས་པ་ལས་གྲུབ་པ། ཀ་གདུང་དང༌། སྒོ་
སྒེའུ་ཁུང་། སྒྲོམ་སྐྱོར་སོགས་ཀྱི་ཤིང་བརྐོས་དང་གསེར་དངུལ་ཟངས་ལྕགས་ཀྱི་
དཀྲོལ་ཚགས་བཟོ་རྩལ་ངོ་མཚར་རྨད་དུ་བྱུང་བ། ཕོ་བྲང་གི་ཕྱོགས་བཞིར་
འབྲས་བུ་གཡུར་དུ་ཟ་བའི་ཤིང་སྣ་དང་མེ་ཏོག་རྣམ་པར་བཀྲ་བ། བྱ་བྱིའུ་ཡི་
གསུང་སྐད་སྙན་པ་སོགས་བརྗིད་ཆགས་ལྟ་ན་སྡུག་པའི་ཕོ་བྲང་དང་སྔོ་ལྗང་ཅན་
གྱི་སྐྱེད་ཚལ་ལྡུམ་ར་ཟུང་དུ་འབྲེལ་བའི་བོད་ཀྱི་ལོ་རྒྱུས་ཐོག་གི་ངོ་མཚར་ཆེ་བའི་
194



ཨར་ལས་བཟོ་སྐྲུན་གྱི་འབྲས་བུ་ཞིག་རེད། །
༨.ཚར་དུ་དངར་བའི་ནོར་གླིང་སྤྱན་བསལ་ཕོ་བྲང་།
ནོར་གླིང་བསྐལ་བཟང་ཕོ་བྲང་ཕྱག་བཏབ་རྗེས་ཏཱ་ལའི་བླ་མ་སྐུ་ཕྲེང་རིམ་
བྱོན་གྱི་དབྱར་བཞུགས་ཕོ་བྲང་དུ་གྱུར་ནས་རིམ་བཞིན་རྒྱ་སྐྱེད་གནང་སྟེ་མཚེའུ་
དང༌། སྐྱེད་ཚལ། ལྡུམ་ར། ཕོ་བྲང༌། མཆོད་ཁང་སོགས་མང་པོ་གསར་དུ་
བསྐྲུན། ནོར་གླིང་སྤྱན་བསལ་ཕོ་བྲང་སྐྲུན་ཡུལ་གྱི་ས་ཆ་དེར་ཐོག་མར་ཕྱི་རྒྱལ་
གྱི་ཁང་པའི་བཟོ་དབྱིབས་ལྡན་པའི་སྤྲོ་ཁང་ཞིག་བརྒྱབ་ཡོད་ཀྱང༌། རྒྱལ་བ་
ཐུབ་བསྟན་རྒྱ་མཚོ་ཐུགས་མ་དགྱེས་པར་སྤྲོ་ཁང་འདི་ཡོངས་སུ་བཤིག བོད་
རབ་བྱུང་བཅོ་ལྔ་པའི་ཆུ་ཁྱི་(སྤྱི་ལོ1922)ལོ་སྟེ། རྒྱལ་བ་སྐུ་ཕྲེང་བཅུ་གསུམ་པ་
ཐུབ་བསྟན་རྒྱ་མཚོའི་སྐུ་དུས་སུ་སྐུ་བཅར་ཐུབ་བསྟན་ཀུན་འཕེལ་ལགས་ཀྱིས་
ཨར་ལས་སྤྱི་ཁྱབ་བཀོད་འདོམས་དང་འཆར་བཀོད་མཛད་དེ་ནོར་གླིང་སྤྱན་
བསལ་ཕོ་བྲང་གསར་དུ་བསྐྲུན། ཕོ་བྲང་དེའི་ཕྱིའི་བཟོ་བཀོད་ལེགས་ལ་ཉམས་
འགྱུར་ལྡན་ པ་ དང་། ནང་དུ་རྒྱལ་ བའི་གཟིམ་ཆུང་དང༌། ཕྱག་དཔེ་ ཁང་།
མཆོད་ཁང༌། ཚོམས་ཆེན་སོགས་དང་བྲིས་འབུར་གྱི་སྐུ་གསུང་ཐུགས་ཀྱི་རྟེན་
ཁྱད་པར་ཅན་མང་བ། ཁྱད་པར་དུ་ལྡེབས་རིས་ཁག་རྒྱ་བྲིས་ཀྱི་ལེགས་ཆ་མང་
པོ་བླངས་བ། ཀ་གདུང་གཞུ་གསུམ་དང་སྒོ་སྒེའུ་ཁུང་ སོགས་ལ་ཤིང་བརྐོས་
དང་། གསེར་དངུལ་ཟངས་ལྕགས་ཀྱི་དཀྲོལ་ཚགས་སོགས་བཟོ་རྩལ་ཕུལ་དུ་
བྱུང་བའི་སྒྱུ་རྩལ་གྱི་མཛེས་རྒྱན་གྱིས་བརྒྱན་པ། ཁོར་ཡུག་ཏུ་ཤིང་སྣ་མེ་ཏོག་
རྣམ་པར་བཀྲ་བ་བཅས་ཡོད། མདོར་ན་ཕོ་བྲང་དེ་ནི་བོད་གངས་ཅན་ཡུལ་གྱི་
ཨར་ལས་ཀྱི་དགེ་མཚན་ཕྱོགས་བསྡུས་མཚོན་པ་ཞིག་རེད། །
༩. བཟོ་རྩལ་ཁྱད་དུ་འཕགས་པའི་ནོར་གླིང་རྟག་བརྟན་མི་འགྱུར་ཕོ་
བྲང་།
ནོར་གླིང་རྟག་བརྟན་མི་འགྱུར་ཕོ་བྲང་ནི་བོད་རབ་བྱུང་བཅུ་དྲུག་པའི་
195



ཤིང་རྟ་(སྤྱི་ལོ1954)ལོར་གསར་དུ་བསྐྲུན། ཕྱིའི་བཟོ་བཀོད་ཐད་ནས་བལྟས་
ན་བོད་ཀྱི་གནའ་བོའི་ཕོ་བྲང་གི་ཉམས་འགྱུར་ལྡན་པ་ཞིག་ཡོད། ཕོ་བྲང་དེའི་
ནང་དུ་ གཟིམ་ ཆུང་ དང་། ཕྱག་ དཔེ་ ཁང་། ཚོམས་ ཆེན། མཆོད་ ཁང་།
མཇལ་འཕྲད་ཁང་སོགས་ཡོད་ཅིང་། དེ་ནི་བོད་ཀྱི་སྲོལ་རྒྱུན་བཟོ་རྩལ་དང་
དེང་རབས་གྱི་བཟོ་རྩལ་ཟུང་དུ་འབྲེལ་བའི་མཛེས་ཤིང་ལྟ་ན་སྡུག་པའི་ཕོ་བྲང་
ཞིག་ཡིན། ཕོ་བྲང་དེའི་ནང་ནང་རྟེན་བྲིས་འབུར་གྱི་སྐུ་བརྙན་རྩ་ཚེ་མང་བ་
དང་། ལྷག་པར་དུ་གངས་ཅན་ཡུལ་དུ་འགྲོ་བ་མིའི་རིགས་ཇི་ལྟར་འཕེལ་བའི་
སྐོར་དང༌། བོད་ཀྱི་ཆོས་ལུགས་གྲུབ་མཐའ་ཁག་གི་འཕེལ་ཚུལ་སྐོར། བཅོམ་
ལྡན་འདས་འཁོར་ལྔ་སྡེ་སོགས་ཀྱི་ལྡེབས་རིས་ལ་ཕྱི་ནང་རི་མོའི་དམིགས་བསལ་
ཁྱད་ཆོས་ལྡན་པ་སོགས་ལོ་རྒྱུས་ཀྱི་རིན་ཐང་ཧ་ཅང་ཆེན་པོ་ཡོད། ཕོ་བྲང་དེའི་
མཐའ་སྐོར་དུ་སྲིད་དོན་གཞུང་ལས་ཁང་དང་། གསོལ་གཟིམ་མཆོད་གསུམ་
སོགས་ཀྱི་གཟིམ་ཤག་ཡོད། མདོར་ན་ནོར་བུ་གླིང་ཁ་ནི་བོད་མི་རིགས་ཀྱི་ཨར་
ལས་བཟོ་སྐྲུན་ལོ་ རྒྱུས་ཐོག་གི་ངོ་མཚར་ཁྱད་དུ་འཕགས་པའི་བཟོ་རིག་པའི་
འབྲས་བུ་ཞིག་རེད། །
གསུམ། བོད་ཀྱི་ལོ་རྒྱུས་དུས་མཚམས་སོ་སོའི་དགོན་སྡེ་གྲགས་
ཅན་ཁག་གི་བཟོ་སྐྲུན་ལག་རྩལ་དང་དེའི་ཁྱད་ཆོས་སྐོར། །
གངས་ཅན་བོད་ཀྱི་ཡུལ་དུ་གདོད་མའི་དུས་སུ་བོན་གྱི་ཆོས་ལུགས་དར་
ཁྱབ་ཆེ་ཞིང༌། འོན་ཀྱང་དེའི་དུས་ཀྱི་བོན་ཆོས་ནི་བོན་ལུགས་པ་རྣམས་ལ་
དགོན་སྡེ་དང༌། གསས་ཁང་དེ་ཡིན་མ་ངེས་པར་གཙོ་བོ་གནས་རི་དང༌། བླ་
མཚོ། ལྷ་ཤིང་སོགས་ལ་དད་མོས་བྱེད་པའི་བསྐལ་པ་ཡ་ཐོག་གི་ཆོས་ལུགས་
ཤིག་ཡིན། དེ་ནས་སྟོན་པ་གཤེན་རབ་མི་བོ་ཆེ་འཇིག་རྟེན་དུ་བྱོན་ནས་གཡུང་
དྲུང་བོན་གྱི་བསྟན་པའི་སྲོལ་བཏོད། གདོད་མའི་བོན་ཆོས་དེའང་རིམ་བཞིན་
196



སྐུ་གསུང་ཐུགས་ཀྱི་རྟེན་དང་། རྟེན་གནས། གཞུང་ལུགས་བཅས་ལྡན་པའི་
ཆོས་ལུགས་ཤིག་ཏུ་གྱུར། དེ་རྗེས་རྒྱ་གར་འཕགས་པའི་ཡུལ་ནས་སངས་རྒྱས་
ཆོས་ལུགས་གངས་ཅན་ཡུལ་དུ་དར་བ་མ་ཟད། བསྟན་པ་ཕྱི་དར་དུས་སུ་རྙིང་
མ་བ་དང་། བཀའ་གདམས་པ། བཀའ་བརྒྱུད་པ། ས་སྐྱ་པ། དགེ་ལུགས་པ་
སོགས་ཆོས་ལུགས་གྲུབ་མཐའ་ཁག་དར་ཏེ་བོད་ཀྱི་ཡུལ་གྲུ་གང་སར་བན་བོན་
གཉིས་ཀའི་དགོན་སྡེ་དང་གསས་ཁང་སོགས་མང་དུ་བཞེངས། གཤམ་དུ་ལོ་
རྒྱུས་ཀྱི་དུས་རབས་སོ་སོར་བན་བོན་གཉིས་ཀའི་དགོན་སྡེ་གཙོ་བོ་ཁག་ཇི་ལྟར་ ་
བཞེངས་པ་དང་། དེ་དག་གི་བཟོ་རྩལ་ཁྱད་ཆོས་སྐོར་རགས་ཙམ་གླེང་བ་འདི་
ལྟར། །
༡. གཡུང་དྲུང་བོན་གྱི་གདན་ས་སྟག་གཟིག་འོལ་མོ་ལུང་རིང་།
གཡུང་དྲུང་བོན་གྱི་ལོ་རྒྱུས་ཡིག་རིགས་གཙོ་བོ་ཁག་ལ་གཞིགས་ན་འོལ་མོ་
ལུང་རིང་ནི་སྟོན་པ་གཤེན་རབ་མི་བོ་ཆེའི་འཁྲུངས་ཡུལ་གྱི་གནས་ཁྱད་པར་ཅན་
ཞིག་ཡིན། དེ་ཡང་ཐོག་མར་འོལ་མོ་ལུང་རིང་གི་མིང་ཇི་ལྟར་ཐོབ་པའི་སྐོར་
《མདོ་གཟེར་མིག》ལས་“འོལ་ནི་སྐྱེ་བ་མེད་པའི་འོལ། ། མོ་ནི་འདོད་པ་འབྱུང༌
བའི་མོ། ། ལུང་ནི་བཀའ་ལུང་སྟོན་པའི་ལུང་། ། རིངས་ནི་ཐུགས་རྗེ་བསྲིང་
བའི་རིངས། ། དེ་ཡི་ཕྱིར་ན་འོལ་མོ་ལུང་རིངས་སོ། །”(ཤོག་ ༡༨༩)ཞེས་
གསུངས། གཞན་ཡང་ཞིང་ཁམས་འདི་ཉིད་ཆགས་ཚུལ་སྐོར་ལ། 《ལེགས་
བཤད་རིན་ཆེན་གཏེར་མཛོད》ལས་ “ སངས་ རྒྱས་ ཀྱི་ ཐུགས་ རྗེ་ བཞིའི་ རྒྱུན་
བསྲིངས་ནས་འགྲོ་དོན་མཛད་པའི་ཞིང་ཁམས་ཡིན་པའི་དོན་བསྟན་ཏོ། དེའི་
དབུས་སུ་གཡུང་དྲུང་དགུ་བརྩེགས་ཀྱི་རི་ནི་ཐེག་པ་རིམ་པ་དགུའི་བརྡར་བང་
རིམ་དགུ་པ། དཔག་ཚད་ལྔ་བཅུ་རྩ་གཅིག་གི་མཐའ་བསྐོར་ན་ཡོད་པ། རྩེ་ན་
ཤེལ་གྱི་རྡོ་རིང་དཔང་དུ་དཔག་ཚད་བཅུ་གསུམ་པ་གཞའ་ཚོན་སྣ་ལྔའི་འོད་ཟེར་
འཕྲོ་བ་ཡོད། རི་དེའི་མགུལ་ན་རྒྱལ་རིགས་རྣམས་ཀྱིས་བཞེངས་པའི་ལོ་པཎ་
ཤེལ་གྱི་མཆོད་རྟེན་ཁྲི་ཕྲག་གསུམ། བང་རིམ་རྣམས་སུ་རྗེའུ་རིགས་རྣམས་ཀྱིས་
197



བཞེངས་པའི་ཟོ་བོ་ཁྱུང་ལག་གི་མཆོད་རྟེན་རིན་པོ་ཆེ་ལས་གྲུབ་པ་ཁྲི་ལྔ་བརྒྱ།།
བྲམ་ཟེའི་རིགས་ཀྱིས་བཞེངས་པའི་བཀྲ་ཤིས་སྒོ་མང་མཆོད་རྟེན་རིན་པོ་ཆེ་སྣ་
ཚོགས་ལས་ གྲུབ་ པ་ ཁྲི་ ཕྲག་ གཉིས་ དང་ སྟོང་ ཕྲག་ གཅིག དམངས་ རིགས་
རྣམས་ཀྱིས་བཞེངས་པའི་རིན་པོ་ཆེའི་རྣམ་པར་རྒྱལ་བའི་གསས་ཁང་འབུམ་
ཕྲག་གཉིས་དང་ཁྲི་ཕྲག་གཅིག་གིས་མཚོན། རིན་པོ་ཆེ་སྣ་ཚོགས་ལས་གྲུབ་པའི་
གསས་ཁང་བསམ་གྱིས་མི་ཁྱབ་བོ། རི་བོ་དེའི་ཕྱོགས་བཞིར་རིན་པོ་ཆེའི་བྲག་
རི་ཤར་ན་སེང་གེ། བྱང་ན་རྟ་མཆོག ནུབ་ན་རྨ་བྱ། ལྷོ་ན་གླང་ཆེན་འདྲ་བ་
བཞིའི་ཁ་ནས་ཆུ་བོ་ཆེན་པོ་བཞི་ཕྱོགས་བཞིར་འབབ། དགོས་རྒུ་ཚང་བའི་ཤིང་
མི་འདྲ་བ་བརྒྱ་དང་ལྔ་བཅུ་ལ་བྱ་རིགས་མི་མཐུན་པ་བརྒྱ་དང་ལྔ་བཅུས་སྐད་
འགྱུར་སྟོང་རྩ་གཉིས་སྒྲོགས་པའི་གནས། ཕྱོགས་མཚམས་རྣམས་སུ་མེ་ཏོག་
ཨུད་འབར་གྱི་ཚལ་དང༌། བདུད་རྩི་སྨན་ཆུའི་རྫིང་བུ་ཀུན་ནས་འཁོར་བར་
གནས། བང་རིམ་རྣམས་སུ་ཐེག་པ་རིམ་དགུའི་སྒྲུབ་ཕུག་ཏུ་ཏིང་ངེ་འཛིན་ལ་
མཉམ་པར་བཞག་པ་མང་དུ་བཞུགས། ཕྱི་རིམ་དུ་རི་དབང་བརྒྱ་རྩ་བརྒྱད། །
རི་ཕྲན་སུམ་བརྒྱ་དྲུག་ཅུ། དེ་དག་རྣམས་སུ་བྱ་སྐྱིབ། ནགས་ཁྲོད། མེ་ཏོག་གི་
ལྡིང་ཁང་། སྒྲུབ་གནས་ཕུན་སུམ་ཚོགས་པ་སུམ་བརྒྱ་དྲུག་ཅུ་ཡོད་ཅིང་། དེའི་
ཕྱི་རིམ་ན་པདྨ་དང་རིན་པོ་ཆེའི་སྐྱེད་མོས་ཚལ་བཞི་ཡོད་དོ། གཡུང་དྲུང་དགུ་
བརྩེགས་རིའི་ཤར་དུ་སྟོན་པ་བཞུགས་པའི་གནས་གསས་ཁང་ཤམ་པོ་ལྷ་རྩེ་ཞེས་
པ་རིན་པོ་ཆེ་སྣ་བཞི་ལས་གྲུབ་པ། ཟུར་བརྒྱད་དང་ལོགས་བརྒྱད་ལ་སྒོ་མོ་བཅུ་
དྲུག་བཙུགས་པ། དབུ་རྩེ་སུམ་ཅུ་རྩ་གསུམ་ལ་ཏོག་ཆེན་སུམ་ཅུ་རྩ་གསུམ་
གསལ་བ། ནང་དུ་ཡུམ་ཆེན་མོ་སུམ་ཅུ་རྩ་གསུམ་གྱི་ཕོ་བྲང་དང་། བར་ཁྱམས་
སུ་རྒྱུའི་བོན་བཞིའི་འདོད་ཡོན་གྱི་བཀོད་པ་གནས་པ། ནང་གི་དབུ་རྩེ་ལ་
འབྲས་བུའི་བོན་བཞི་དང་། ཞི་ རྒྱས་དབང་དྲག་བཞིའི་བཀོད་པ་ གནས་པ།
དེའི་དབུས་སུ་ཀུན་ཏུ་བཟང་པོ་རྒྱལ་བ་རྒྱ་མཚོའི་ཞིང་ཁམས་དང་བཀོད་པ་
གསལ་བ། ལྷོ་ན་རྒྱལ་ས་བར་པོ་སོ་བརྒྱད་བྱ་བ་རིན་པོ་ཆེ་སྣ་བརྒྱད་ལས་གྲུབ་པ།
198



རིན་པོ་ཆེའི་ཁ་པད་གཡུའི་ཡ་གད། གསེར་གྱི་བྱ་འདབ། རིན་པོ་ཆེ་སྣ་ལྔའི་
ཆུན་འཕྱང་འཕྲུལ་བ། སྟེང་དུ་ཕྱོགས་བཞི་མཚམས་བརྒྱུད་དུ་སོ་ཕག་གི་མཁར་
བརྒྱད་མཐོ་བའི་དབུས་སུ་ཕྱ་གཡུ་རྩེ་ཅན་ཟུར་བཞི་ལོག་བརྒྱད་ལ་སྒོ་བརྒྱད་ལྕོག་
དང་བཅས་པ། ཀེའུ་ཚང་སྟོང་དང་ལྔ་བརྒྱ་གསལ་བ། དེ་ནི་གཤེན་རབ་ཀྱི་
ཡབ་རྒྱལ་བོན་དང༌། ཡུམ་རྒྱལ་བཞེད་མའི་བཞུགས་གནས་ཏེ་སྟོན་པ་ཉིད་
འཁྲུངས་གནས་ཀྱང་ཡིན་ནོ། ནུབ་ན་གསས་མཁར་ཁྲི་སྨོན་རྒྱལ་བཞད་ཅེས་པ་
རིན་པོ་ཆེ་སྣ་བདུན་ལས་གྲུབ་པ། མཐིང་གི་ཡ་གད། གསེར་གྱི་བྱ་འདབ།།
རིན་པོ་ཆེའི་གདུང་འབུར། ཤི་ཤོན་གྱི་དར་བུ་ཁད། སྟེང་དུ་རྣམ་པར་རྒྱལ་
བའི་ཁང་བཟང་བཞི། གར་ཆེན་གསས་ཀྱི་ཁང་བཟང་བཞི། སྒོ་རྒྱན་གྱི་མཆོད་
རྟེན་བཞི། དབུ་རྩེ་ཏོག་ཆེན་ལྔ་དང་བཅུ་བདུན་གསལ་བ། དེ་ནི་གཤེན་རབ་
ཀྱི་བཙུན་མོ་ཧོས་ས་རྒྱལ་མེད་མའི་བཞུགས་གནས་སྲས་གཏོ་བུ་དང་དཔྱད་བུ་
འཁྲུངས་ས་ཡིན། བྱང་ན་གསས་ཁང་ཁོལ་མ་ནེའུ་ཆུང་ཞེས་པ་རིན་པོ་ཆེ་སྣ་
བཞི་ལས་གྲུབ་པ། རྨང་ལ་འབྱུང་བཞིའི་ཁྲི་འཕང་བརྟན་པ། ལོགས་བཞི་ན་
འབྱུང་བཞིའི་པ་དྲ་འཁྲུག་པ། ཟུར་བཞི་ན་འབྲུག་གི་གཉེན་འགྱུ་བ། ཁ་པད་
ལ་རྩི་ པའི་ གདོང་ རྔམ་ པ། སྟེང༌ དུ་ ཁྱུང༌ གུར་ དང༌ ཁྱུང་ འདབ་ བརྗིད་ པ།
ཕྱོགས་མཚམས་བརྒྱད་དུ་ཤེལ་གྱི་ལྕོག་ཆེན་བཞི་ལ་གཡུའི་ཁ་པད། བྱི་རུའི་ཡ་
གད་ལྡིང་བ། སྒོ་རྒྱན་རྟ་བབ་བཞི་ལྕོག་དང་བཅས་པ། སྟེང་ན་ཏོག་ཆེན་བཅུ་
གཉིས། དབུས་ཀྱི་ཏོག་ཆེན་དང་བཅུ་གསུམ་གསལ་བ། དེ་ནི་བཙུན་མོ་དཔོ་
ཟ་ཐང་མོའི་བཞུགས་གནས་སྲས་ལུང་འདྲེན་དང་རྒྱུད་འདྲེན་གཉིས་འཁྲུངས་
ས་ཡིན་ནོ”(ཤོག་༡༡ - ༡༣）ཞེས་གསུངས། གོང་དུ་བཀོད་པ་འདིའི་ཐོག་
ནས་གདན་ས་ཆེན་པོ་འོལ་མོ་ལུང་རིང་གི་བཟོ་དབྱིབས་ནི་དབུས་ཀྱི་གཡུང་དྲུང་
དགུ་བརྩེགས་ཀྱིས་བོན་གྱི་ཐེག་པ་རིམ་པ་དགུ་མཚོན་པ་དང༌། ནང་གི་དབུ་རྩེ་
ལ་འབྲས་བུའི་བོན་བཞི་དང༌། ཞི་རྒྱས་དབང་དྲག་གི་བཀོད་པ་ཚང་བ། བར་
ཁྱམས་སུ་རྒྱུའི་བོན་བཞིའི་འདོད་ཡོན་གྱི་བཟོ་བཀོད་ལྡན་པ། སྟོན་པ་ཡབ་སྲས་
199



སྐུ་འཁོར་གྱི་བཞུགས་གནས་ཁག་ལ་རིན་ཆེན་སྣ་ཚོགས་ཀྱིས་བརྒྱན་པ། གཡུང་
དྲུང་དགུ་བརྩེགས་ཀྱི་རིའི་མགུལ་དང་བང་རིམ་ལ་ཐུགས་ཀྱི་རྟེན་མཆོད་རྟེན་དུ་།
མས་བསྐོར་བ། ཕྱོགས་བཞི་ན་ངོ་མཚར་ཁྱད་དུ་འཕགས་པའི་ཆུ་བོ་བཞི་དང༌།
ཁ་མདོག་རྣམ་པར་བཀྲ་བའི་མེ་ཏོག་གི་སྐྱེད་ཚལ། ནད་རིགས་ཀུན་འཇོམས་ཀྱི་
བདུད་རྩི་སྨན་གྱི་རྫིང་བུས་བསྐོར་བ། ས་གསུམ་ལྷ་ཡི་ཞིང་ཁམས་མི་ཡུལ་དུ་
འཕོས་པ་དང་གཉིས་ སུ་ མེད། མདོར་ན་བོན་གྱི་ལོ་ རྒྱུས་དེབ་ཐེར་ཁག་ལ་
བཀོད་པར་གཞིགས་ན་གདན་ས་འོལ་མོ་ལུང་རིང་གི་བཟོ་སྐྲུན་ལག་རྩལ་ནི་མི་
རྣམས་ཀྱི་བསམ་ཡུལ་ལས་འདས་པ་ཞིག་ཡོད་ཅིང༌། ད་ལྟ་ཁྱུང་པོ་སྟེང་ཆེན་
ཁོངས་ཀོ་བོ་དགོན་གྱི་ལྡེབས་རིས་སུ་གདན་ས་དེ་ཆགས་ཚུལ་གྱི་དཀྱིལ་འཁོར་
ཞིག་དངོས་སུ་མཇལ་རྒྱུ་ཡོད་པས་མཐོང་བ་ཙམ་གྱིས་ ཧ་ལས་དགོས་པ་ཞིག་ ་
འདུག །
༢. ཞང་ཞུང་བར་པའི་བོན་དགོན་དྭངས་ར་གཡུ་བོན་དགོན།
རྒྱལ་གཤེན་མུ་ཁྲི་བཙན་པོའི་སྐུ་དུས་སུ་(གཡུང་དྲུང་བོན་གྱི་ལོ་རྒྱུས་དེབ་
ཐེར་ཁག་ནང་སྤྱི་ལོའི་སྔོན་གྱི་ལོ་1014ལོར་སྐུ་བལྟམས་ཟེར། བོད་ཀྱི་དེབ་ཐེར་
མང་ཆེ་བར་སྤྱི་ལོའི་སྔོན་ལོ་400ཙམ་དུ་སྐུ་བལྟམས་ཟེར)བོད་རུ་བཞིར་གཡུང་
དྲུང་བོན་གྱི་བསྟན་པ་དར་ཞིང་འཕེལ། དུས་དེར་གཡུང་དྲུང་བོན་གྱི་འདུ་
གནས་ཆེན་པོ་སུམ་ཅུ་རྩ་བདུན་བཙུགས། འོན་ཀྱང་འདུ་གནས་དེ་དག་བསྟན་
པའི་འཕེལ་གྲིབ་དབང་གིས་རེ་ཟུང་ཙམ་མ་གཏོགས་རིམ་བཞིན་ཐོར་ཞིག་ཏུ་
སོང་། ནག་ཆུ་ས་གནས་ ཉི་མ་རྫོང་ ཁོངས་སུ་ཡོད་པའི་ དྭངས་ར་གཡུ་བོན་
དགོན་ནི། གཡུང་དྲུང་བོན་གྱི་གྲུབ་ཆེན་བརྒྱད་ཅུའི་ཐོག་མ་མངའ་བདག་གྲུབ་
པའི་གཤེན་བཅུའི་ཡ་གྱལ་མུ་ཁྲི་བཙན་པོའི་སྐུ་དུས་སུ་བཞེངས་པའི་འདུ་གནས་
སུམ་བཅུ་སོ་བདུན་གྱི་བྱེ་བྲག་གངས་གཉན་རྟ་མགོ་དང་དྭངས་རའི་མཚོ་འགྲམ་
ཞེས་གསལ་བ་དེ་ཡིན་ཞིང་། མི་ལོ་ཉིས་སྟོང་ལྔ་བརྒྱ་ཙམ་གྱི་གཡས་གཡོན་གྱི་སྔ་
200



རོལ་དུ་བོན་དགོན་དེར་གཡུང་དྲུང་བོན་གྱི་བསྟན་པ་དར་ཞིང་རྒྱས་པ་སྤེལ།
དེ་ནས་རིམ་བཞིན་ཉམས་རྒུད་ཤུགས་ཆེན་སོང་ཡང་། བོད་རབ་བྱུང་བཅུ་པའི་
ཆུ་ཕག་(སྤྱི་ལོ1623)ལོར་སྐུ་འཁྲུངས་པའི་ཞང་ཞུང་སད་ནེ་གའུ་ཡི་སྐུ་དུས་སུ་
ཉམས་གསོ་ཐོག་མར་གནང་སྟེ་ད་ལྟའང་དངོས་སུ་མཇལ་རྒྱུ་ཡོད། བོན་དགོན་
དེ་ནི་རི་ལྡེབས་སུ་གནས་པ་དང་། གནའ་བོའི་དགོན་པའི་ཉམས་འགྱུར་དང་
ཁྱད་ཆོས་ལྡན་པ། བཟོ་དབྱིབས་སྟབས་བདེ་ལ་རྒྱུ་རྡོ་ཤིང་ལས་གྲུབ་པ། སྒོ་
སྒེའུ་ཁུང་ཆུང་ལ་རྩིག་པ་མཐུག་པ་སོགས་གནའ་བོའི་བོད་ཁང་གི་ཁྱད་ཆོས་
ཡོངས་སུ་ལྡན་པ་ཞིག་ཡོད། དྭངས་ར་གཡུ་བོན་མཁའ་འགྲོ་སྤྱན་གདོང་ལྔ་ཞེས་
བོན་གྱི་ཡིག་རྙིང་ཁག་ལ་གསལ་བ་ལྟར་མཁའ་འགྲོ་སྤྱན་གདོང་ལྔའི་རང་བྱོན་ད་
ལྟའང་དངོས་སུ་མཇལ་རྒྱུ་ཡོད། དེ་སྔ་ནང་རྟེན་རྩ་ཆེ་མང་པོ་ཡོད་ཀྱང་རྗེས་སུ་
ཐོབ་རྒྱལ་སྨན་རི་དགོན་དང་ཁམས་ཁུལ་གྱི་བོན་དགོན་འགའ་ཞིག་ཏུ་འགྲོ་བ་
འདྲེན་པའི་རྟེན་དུ་གདན་དྲངས་པ་བཅས་སོ། །
༣. དགའ་བཞི་འཕྲུལ་སྣང་གཙུག་ལག་ཁང་ཇི་ལྟར་བཞེངས་པ་དང་
དེའི་བཟོ་སྐྲུན་གྱི་ཁྱད་ཆོས་སྐོར། །
བལ་བཟའ་ཁྲི་བཙུན་བོད་ལ་ཕེབས་རྗེས་སངས་རྒྱས་བསྟན་པ་དར་ཞིང་
རྒྱས་པ་སྤེལ་ཆེད་བསྟན་པའི་གཙུག་ལག་ཁང་ཞིག་བཞེངས་དགོས་དགོངས་ཏེ་
འཕྲལ་དུ་ཆོས་རྒྱལ་སྲོང་བཙན་སྒམ་པོར་རང་གི་དགོངས་ཚུལ་རྣམས་གསེར་
སྙན་སྒྲོན་པས་ཁྱེད་ཀྱིས་གང་ལེགས་སུ་བརྩིག་གསུངས། དེ་འཕྲལ་ཐོག་མར་
གདོང་གི་ནེའུའི་ཁར་ལྷ་ཁང་བརྩིགས་པས་ཉིན་མོ་བརྩིགས་ཀྱང་མཚན་མོ་ཞིག
དུས་དེར་བལ་བཟའ་ཁྲི་བཙུན་ཅི་བྱ་གཏོལ་མེད་དུ་གྱུར། དེ་ནས་ཕོ་ཉ་ཞིག་
མངགས་ཏེ་རྒྱ་བཟའ་ཀོང་ཇོ་ལ་ས་དཔྱད་རྩིས་དགོས་པའི་རེ་འདུན་གནང་བ་
བཞིན་རྒྱ་བཟའ་ཀོང་ཇོ་མཚོ་ཡི་པདྨས་སྤོར་ཐང་སུམ་བརྒྱའི་གབ་རྩེ་བཏིང་ནས་
ཇུ་ཞག་ རྩིས་ པས་ ཁ་ བ་ ཅན་ གྱི་ ཡུལ་ འདི་ སྲིན་ མོ་ གན་ རྐྱལ་ དུ་ གནས་ པའི་
201



གཟུགས་དབྱིབས་དང་འདྲ་ལ། འོ་ཐང་མཚོ་ནི་སྲིན་མོའི་སྙིང་ཁྲག་ཡིན་ཞེས་
གསུངས།《རྒྱལ་པོའི་བཀའ་ཐེམས་ཤོག་གྲིལ་མ》ལས་“བོད་ཀྱི་ས་གཞི་སྲིན་མོ་
གན་རྐྱལ་དུ་འགྱེལ་བ་དང་འདྲ་བར་གཟིགས་ནས་དེའི་ཡན་ལག་དང་ཉིང་ལག་
ཐམས་ཅད་མནན་པར་བྱ་བའི་ཕྱིར། རྒྱལ་པོས་སྤྲུལ་པ་མཛད་དེ། སྲིན་མོའི་
དཔུང་མགོ་དང་དཔྱི་མགོ་མནན་པའི་ཕྱིར་དུ་ཕྱོགས་བཞིར་གཙུག་ལག་ཁང་
ཆེན་པོ་བཞི་བཞེངས་སུ་གསོལ་ཏེ། དཔུང་པ་གཡོན་མ་ན་གཡོན་རུ་ཁྲ་འབྲུག
གཡས་པ་ན་དབུ་རུ་ ཀ་ཚལ། དཔྱི་གཡས་ པ་ ལ་ གཡས་རུ་ན་ རྩལ་ འབྲང་།
གཡོན་པ་ལ་རུ་ལག་ན་ཁྲོམ་རྒྱུན། དེ་རྣམས་བཞེངས་ནས་ཡང་བརྩིགས་པས་མ་
བཏུབ་ནས། བར་ཚིགས་རྣམས་མནན་པའི་ཕྱིར་དུ། མཐའ་འདུལ་གྱི་གཙུག་
ལག་ཁང་བཞི་བཞེངས་ཏེ། གྲུ་མོ་གཡོན་ན་ལྷོ་བྲག་མཁོ་མཐིང་། གཡས་པ་ལ་
ཀོང་པོ་བུ་ཆུ་ལྷ་ཁང་། པུས་མོ་གཡས་པ་ལ་ཀ་བྲག གཡོན་མ་ལ་པྲ་དུམ་རྩེ།
ཡང་བརྩིགས་ པས་ མ་ བཏུབ་ནས། ཉིང་ལག་ ཐམས་ ཅད་ མནན་ པའི་ ཕྱིར།
ཡང་འདུལ་གྱི་གཙུག་ལག་ཁང་བཞེངས་སུ་གསོལ་བ་ནི། ལག་མཐིལ་གཡོན་པ་
ལ་ཁམས་ཀྱི་གློང་ཐང་སྒྲོལ་མ། གཡས་པ་ལ་བྱང་དཔལ་ཚད་རླུང་ཞན་གྱི་ལྷ་
ཁང་། རྐང་པ་གཡས་པ་ལ་མང་ཡུལ་བྱམས་པ་སྤྲིན་གྱི་ལྷ་ཁང༌། གཡོན་པ་ལ་
སྤ་འགྲོ་ན་སྐྱེར་ཆུ་དང་མོན་བུམ་ཐང་གི་ལྷ་ཁང་བཞེངས་”(ཤོག་གྲངས་ ༢༩)
ཞེས་གསུངས། གོང་དུ་གསལ་བ་འདིའི་ཐོག་ནས་བསྟན་པའི་གཙུག་ལག་ཁང་
བཞེངས་པར་བགེགས་རྐྱེན་མང་པོ་འཕྲད་ པ་དངོས་ སུ་ མཐོང་ ཐུབ། ཡང་
《རྒྱལ་པོའི་བཀའ་ཐེམས་ཤོག་གྲིལ་མ་》ལས་“ རྒྱལ་པོས་དེ་སྐད་གསུངས་ནས་
རྒྱལ་པོས་འབྱུང་བ་སའི་དགྲ་བཟློག་གི་ཆེད་དུ་དབང་ཕྱུག་ཆེན་པོའི་ལིང་ག་
བཙུགས། ལྷོ་ བྱ་ཁྱུང༌ ཀ་རུ་ཎའི་རྟེན་བཙུགས། ནུབ་ཏུ་མཆོད་རྟེན་ སེ་རུ་
བརྩིགས། བྱང་དུ་རྡོ་སེང་དཀར་མོ་མཛད་དོ། ལྷོ་ནུབ་མཚམས་ཀྱི་བྲག་ཕུག་
ཁ་ལྷོར་བལྟ་བ་འདྲེ་མོའི་ཉལ་སར་ཇོ་མོ་རུ་ཡོང་བཟས་བཅོམ་ལྡན་འདས་རྣམ་
པར་སྣང་མཛད་ཀུན་ཏུ་ཞལ་བཞེས་སུ་གསོལ། བྱང་ཕྱོགས་ཀླུའི་ཕོ་བྲང་ནི་ཇོ་
202



བོ་ཤཱཀྱས་མནན་ཟིན། ཕོ་བྲང་གི་ལྷོ་ནུབ་ཏུ་བཙན་གྱི་འགྱུ་སྲང་བཅད་པའི་
ཕྱིར་མཚམས་བཅད་པའི་མཆོད་རྟེན་ཀ་རུ་བཞེངས། དེ་མ་བཞེངས་ན་ཁ་བ་
ཅན་གྱི་སྒྲུབ་པ་པོ་ཐམས་ཅད་ཀྱི་སྲོག་བཙན་གྱིས་ཕྲོགས་པ་ཡིན་པས་མཆོད་རྟེན་
དེས་བཙན་མནན་པས་རབ་ཏུ་བྱུང་བ་ལ་བཙན་གནོད་པར་མི་འགྱུར་རོ།”
(ཤོག་ ༢༦） ཞེས་ གསུངས། དེ་ནས་བཙན་པོའི་ བཀའ་བཞིན་བོད་རྒྱ་བལ་
གསུམ་གྱི་ཨར་ལས་ལག་རྩལ་མཁས་ཅན་མང་པོ་བཀུག ལྕགས་གླང༌(སྤྱི་ལོ་
641)ལོར་འོ་ཐང་གི་མཚོ་བསུབས། དེ་ཡི་སྟེང་དུ་རྡོ་དང་། ས་བཟང་སོ་ཕག
པང་ལེབ་སོགས་རིམ་བཞིན་བཏིང་སྟེ་ལྷ་སའི་གཙུག་ལག་ཁང་བཞེངས་འགོ་
ཚུགས། དེའི་ཕྱིའི་དབྱིབས་དང་བཟོ་ཡི་བཀོད་པ་རྩ་བའི་ཆ་ནས་བོད་མི་རིགས་
རང་ཉིད་ཀྱི་ཨར་ལས་ལག་རྩལ་གྱི་ཁྱད་ཆོས་མཚོན་པ་མ་ཟད། རྒྱ་ནག་དང༌
བལ་པོའི་ཨར་ལས་བཟོ་སྐྲུན་ལག་རྩལ་གྱི་ལེགས་ཆ་ཡང་མང་པོ་ཚུར་བླངས།
《ཆོས་འབྱུང་མཁས་པའི་དགའ་སྟོན》ལས་“དེའི་ཚེ་རྒྱལ་པོས་སྐུའི་བཀོད་པ་ལྔ་
སྟོང་བཀྱེ་ནས་རྒྱའི་ཉེན་ཁང་བི་འི་ཧར་དཔེ་བླངས་རྒྱ་མཚོའི་གྲུ་གཟིངས་འབྲིང་
གི་ཚད་དུ་རྨང་གཞི་བཏིང་སྟེ་རབ་བྱུང་གི་དོན་དུ་འདུལ་བའི་ལུགས་དྲི་གཙང་
ཁང་དང་བཅས་པ་བྱང་ཕྱོགས་སོ་བདུན་མཚོན་པའི་རེ་མིག་སོ་བདུན་དུ་མཛད།
སྐྱེ་བོ་སྤྱིའི་དོན་དུ་ཆོས་གང་བྱེད་ལམ་གྱི་སྒྲོས་ཚང་བར་བྱེད་དགོས་པའི་བརྡར་
ཕྱི་གྲུ་བཞིར་མཛད། བོན་པོའི་དོན་ཆོས་ཉིད་མི་འགྱུར་བ་མཚོན་ཕྱིར་ཟུར་བཞི་
གཡུང་དྲུང་རིས། སྔགས་པའི་དོན་དང་འབྲས་བུ་སངས་རྒྱས་ཀྱི་ས་མཚོན་པའི་
ཕྱིར་དབུས་སུ་ངག་གི་དབང་ཕྱུག་དྲག་པོའི་དཀྱིལ་འཁོར་གྱི་ཚལ་དུ་མཛད་”
(ཤོག་ ༢༢༩)ཅེས་གསུངས། དེ་བཞིན་《མ་ཎི་བཀའ་འབུམ》སོགས་ལོ་རྒྱུས་
ཡིག་རིགས་འགའ་ཞིག་ ཏུ་ བཀོད་པར་ གཞིགས་ན་ གཙུག་ལག་ ཁང་ སྒོ་བཞི་
དཀྱིལ་འཁོར་རིས་སུ་བྱས་པས་བླ་མ་དགའ་བ་དང་། ཀ་བ་ཕུར་པའི་དབྱིབས་
སུ་བྱས་པས་སྔགས་པ་དགའ་བ། ཟུར་བཞི་གཡུང་དྲུང་གི་རིས་སུ་བྱས་པས་
བོན་པོ་དགའ་བ། མིག་མངས་རིས་སུ་བྱས་པས་བོད་རྣམས་དགའ་བ་སྟེ་དགའ་
203



བཞི་འཕྲུལ་སྣང་གཙུག་ལག་ཁང་ཞེས་ཟེར། གོང་གསལ་དེ་དག་གི་ཐོག་ནས་ལྷ་
ཁང་དེའི་བཟོ་སྐྲུན་གྱི་ཁྱད་ཆོས་ མང་ པོ་དང་། དུས་དེར་གཡུང་དྲུང་བོན་
ལུགས་པའི་ཤུགས་རྐྱེན་ཆེན་པོ་ཡོད་པ་སོགས་གསལ་པོར་མངོན་ཐུབ། གོང་དུ་
སྨོས་པ་ལྟར་བསྟན་པའི་གཙུག་ལག་ཁང་དེའི་བཟོ་སྐྲུན་གྱི་ཁྱད་ཆོས་ནི་རྩ་བའི་
ཆ་ནས་བོད་མི་རིགས་རང་གི་ཨར་ལས་ལག་རྩལ་གྱི་ཁྱད་ཆོས་ལྡན་པ་སྟེ། ཁང་
པའི་དབྱིབས་མིག་མངས་དང་འདྲ་བར་གྲུ་བཞི་མང་པོ་ལས་གྲུབ་པ་དང་། ཕྱི་
ནང་གི་རྩིག་པ་རྣམས་རྡོ་དང་སོ་ཕག་གིས་བརྩིགས་པ། ལྕམ་གྲུ་བཞི་དང་། ཀ་
བ། ཀ་བཀྱག གདུང་མ། གཞུ། འབེ་ལོག སྤེན་མ་སོགས་བསྒྲིགས་ཏེ་ཐོག་
ཕུབ་ནས་ལེགས་པར་བཞེངས། དེ་བཞིན་ཁང་པའི་མཛེས་རྒྱན་དུ་སེང་གེའི་
གཟུགས་བརྙན་དང༌། ཀ་གདུང་སོགས་ལ་ཤིང་བརྐོས་ཀྱི་རི་མོས་བརྒྱན། སྟེང་
ཤོད་བར་གསུམ་གྱི་རྟེན་ཁང་ཁག་ལ་བྲིས་འབུར་གྱི་སྐུ་བརྙན་ཁག་བཞུགས་སུ་
གསོལ། དེ་རྗེས་ལོ་རྒྱུས་འཕེལ་གྲིབ་དབང་གིས་ཉམས་གསོ་དང་རྒྱ་སྐྱེད་ཐེངས་
མང་མཛད་པ་སྟེ། བསྟན་པ་ཕྱི་དར་དབུ་བརྙེས་རྗེས་མངའ་རིས་ཟངས་དཀར་
ལོ་ཙཱ་བ་འཕགས་པ་ཤེས་རབ་དང་མདོལ་ཆུང་སྐོར་དཔོན་གྱིས་ཉམས་གསོ་བཟོ་
བཅོས་དང་འབྲེལ་ནང་རྟེན་གསར་པ་མང་ཙམ་བཞེངས། སྐབས་དེར་གཙུག་
ལག་ཁང་གི་དབུ་རྩེ་གཡུ་རྩིའི་རྒྱ་ཕིབས་ཡིན་སྟབས་མངའ་རིས་གུ་གེ་རྒྱལ་པོ་
རེའུ་སྨལ་གྱིས་ཇོ་བོ་ཤཱཀྱ་མུ་ནེའི་ལྷ་ཁང་གི་ཡང་ཐོག་ཏུ་བོད་རང་གི་ལུགས་
བཞིན་གསེར་ཟངས་ཀྱི་རྒྱ་ཕིབས་ཐོག་མར་ཕུལ། ཕྱིས་དགའ་བཞི་འཕྲུལ་སྣང་
གཙུག་ལག་ཁང་དུ་མེ་སྐྱོན་བྱུང་རྗེས་དྭགས་པོ་སྒོམ་ཚུལ་གྱིས་ལྕགས་རི་དང་།
སྐོར་ཁང་། ལྡེབས་རིས། སྤེན་བད་སོགས་ཉམས་གསོ་གང་ལེགས་གནང་བ་མ་
ཟད། གུང་ཐང་བླ་མ་ཞང་ལ་བདག་གཉེར་དགོས་པའི་མངགས་བཅོལ་ཀྱང་
གནང་བ་ལྟར། བླ་མ་ཞང་སྐུ་འཚོ་བཞུགས་སྐབས་དང་། དེའི་སློབ་རྒྱུད་ཚལ་
པ་ཁྲི་དཔོན་རིམ་བྱོན་གྱིས་ཉམས་གསོ་བཟོ་བཅོས་དང་འབྲེལ་བྲིས་འབུར་གྱི་སྐུ་
བརྙན་མང་དུ་བཞེངས། དེ་རྗེས་མཉམ་མེད་ཙོང་ཁ་པ་ཆེན་པོས་སྡེ་སྲིད་ཕག་
204



མོ་གྲུ་པར་བསྐུལ་མ་མཛད་དེ་དགའ་བཞི་འཕྲུལ་སྣང་གཙུག་ལག་ཁང་རྒྱ་སྐྱེད་
ཉམས་གསོ་མཛད། དེ་ནས་རྒྱལ་མཆོག་ལྔ་པ་ཆེན་པོའི་བཀའ་བཀོད་ལྟར། སྡེ་
སྲིད་བསོད་ནམས་ཆོས་འཕེལ་གྱིས་སྤྱི་ཁྱབ་བཀོད་འདོམས་མཛད་དེ་ཇོ་བོ་ལྷ་
ཁང་གི་ཡང་སྟེང་གི་གསེར་ཟངས་རྒྱ་ཕིབས་རྙིང་པ་དེ་གསར་བརྗེས་གནང་བ་མ་
ཟད། ནུབ་ཕྱོགས་ཀྱི་སྔར་ཡོད་གཡུ་རྩིའི་རྒྱ་ཕིབས་དང་། ཁོར་ཡུག་གི་གཡུ་
རྩིའི་མདའ་ཡབ་ཚང་མ་གསེར་ཟངས་བརྗེས་གནང་མཛད། ད་དུང་ལྷོ་ཕྱོགས་
སུ་གསེར་ཟངས་ཀྱི་རྒྱ་ཕིབས་གསར་བཞེངས་གནང་སྟེ་ཕྱོགས་བཞི་ཀར་གསེར་
ཟངས་ཀྱི་རྒྱ་ཕིབས་ཆ་མཚུངས་སུ་བསྐྲུན། མཚམས་བཞི་ཀར་ཟུར་ལྕོག་བཞི་
གསར་དུ་བསྐྲུན་ཐོག་གསེར་ཟངས་ཀྱི་གན་ཇི་ར་རེ་རེ་གསར་དུ་བཙུགས། དེ་
བཞིན་ཁོ་ར་ཁོར་ཡུག་གི་མདའ་ཡབ་དང་པུ་ཤུ་བཅས་པ་ཚང་མ་གསེར་ཟངས་
ཀྱིས་བསྐྲུན་ སྟབས་དགའ་བཞི་འཕྲུལ་ སྣང་ གཙུག་ ལག་ཁང་དེ་ སྔར་བས་ངོ་
མཚར་ཆེ་བ་རང་མི་རིགས་ཀྱི་བཟོ་སྐྲུན་ཁྱད་ཆོས་གཅིག་བསྡུས་སུ་མཚོན་པ་ཞིག་
བྱུང་། དེ་རྗེས་མཁས་ པའི་ དབང་ པོ་ སངས་ རྒྱས་ རྒྱ་མཚོའི་སྐུ་དུས་ སུ་ བྲིས་
འབུར་གྱི་སྐུ་བརྙན་མང་པོ་གསར་བཞེངས་ཐོག་དགའ་ལྡན་ལྷ་ཁང་དང་། སྤྱན་
རས་གཟིགས་ལྷ་ཁང་། ཐུགས་སྨོན་ལྷ་ཁང་སོགས་ལྷ་ཁང་འགའ་ཞིག་གསར་དུ་
བསྐྲུན་གནང་མཛད། མདོར་ན་ར་ས་འཕྲུལ་སྣང་གཙུག་ལག་ཁང་ཐོག་མར་
ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ཕྱག་བཏབ་ནས་བཟུང་ལོ་རྒྱུས་ཀྱི་དུས་
མཚམས་སོ་སོར་རིམ་བཞིན་ཉམས་གསོ་རྒྱ་སྐྱེད་གང་ལེགས་གནང་སྟེ་ཡང་སྟེང་
ཕྱོགས་བཞིའི་གསེར་ཟངས་ཀྱི་རྒྱ་ཕིབས་ ཐོག་ ཤང༌ ཤང་དང་། ཟུར་གྱི་ལྕོག་
བཞིར་གསེར་ཟངས་ཀྱི་གན་ཇི་ར་དང་། གདུགས། རྒྱལ་མཚན། ཁོ་ར་ཁོར་
ཡུག་ཏུ་གསེར་ཟངས་ཀྱི་མདའ་ཡབ་པུ་ཤུ། གོང་ལའི་སྤེན་བད་ ཐོག་ གསེར་
ཟངས་ཀྱི་སྤེན་རྒྱན་སོགས་ཀྱིས་བརྒྱན། ནང་དུ་བྲིས་འབུར་གྱི་སྐུ་བརྙན་བྱིན་
ཅན་ཁྱད་དུ་འཕགས་པ་བཞུགས་སུ་གསོལ། གཞུང་སྒོ་ཕྱི་ནང་གི་བར་དུ་སྐུ་རྒྱུ་
འཇིམ་པ་ལས་གྲུབ་པའི་རྒྱལ་ཆེན་རིགས་བཞི་བཞེངས། དེ་ནི་བོད་ཀྱི་ལོ་རྒྱུས་
205



དུས་མཚམས་སོ་སོའི་ཨར་ལས་ལག་རྩལ་རྡོ་བརྐོས་དང༌། ཤིང་བརྐོས། གསེར་
དངུལ་ཟངས་གསུམ་གྱི་བཟོ་བརྐོས། བྲིས་འབུར་གྱི་སྐུ་བརྙན་བཟོ་རྩལ་སོགས་
བོད་མི་རིགས་དང་དེ་བཞིན་སྔོན་ཐོན་གྱི་བཟོ་རྩལ་གཅིག་བསྡུས་སུ་མཚོན་པའི་
འཇིག་རྟེན་འདི་ན་འགྲན་པར་དཀའ་བའི་བཟོ་རྩལ་ཁྱད་དུ་འཕགས་པ་ཞིག་
ཡིན། །
༩. ངོ༌ མཚར་ཆེ་ བའི་ རྒྱ་ སྟག་ ར་མོ་ཆེའི་གཙུག་ ལག་ཁང་ཇི་ལྟར་
བཞེངས་པ་དང་དེའི་བཟོ་རྩལ་གྱི་ཁྱད་ཆོས་སྐོར། །
ར་ཆེ་གཙུག་ལག་ཁང་ངམ་རྒྱ་སྟག་ར་མོ་ཆེའི་གཙུག་ལག་ཁང་ནི་བོད་
ལྕགས་གླང་(སྤྱི་ལོ641) ལོར་རྒྱ་བཟའ་ཀོང་ཇོ་མཚོ་ཡི་པདྨ་ཡིས་ཕྱག་བཏབ།
གནས་དེར་ར་ཆེ་གཙུག་ལག་ཁང་ཕྱག་བཏབ་དགོས་པའི་རྩ་བའི་རྒྱུ་མཚན་ནི་ལོ་
རྒྱུས་ཆོས་འབྱུང་དེབ་ཐེར་ཁག་ལ་བཀོད་པར་གཞིགས་ན། རྒྱ་བཟའ་ཀོང་ཇོ་
བོད་དུ་ཕེབས་སྐབས་ཡབ་གོང་མ་ཆེན་པོས་རྟེན་སྐལ་དུ་བཟོ་པའི་རྒྱལ་པོ་ཀརྨ་
བི་ཤ་བས་སྟོན་པ་ཞལ་བཞུགས་པའི་དུས་དགུང་ལོ་བཅུ་གཉིས་ཀྱི་ཚད་ཅན་དུ་
བཞེངས་པའི་རྟེན་གཙོ་དེ་གནང་བ་མ་ཟད། འཇིག་རྟེན་མི་ཆོས་ལ་སྨན་པའི་
བསླབ་བྱའང་ཡང་ཡང་གནང༌། དེ་ནས་གདུགས་གསེར་ཏོག་ཅན་སོགས་ཀྱིས་
མཛེས་པར་བརྒྱན་པའི་ཤིང་རྟ་འཁོར་ལོའི་ཐོག་བཞུགས་སུ་གསོལ། གྱད་ལྷ་
དགའ་དང་ཀླུ་དགའ་གཉིས་ཀྱིས་གདན་དྲངས། ལྷ་གཅིག་ཀོང་ཇོ་ཡང་དར་
གོས་ན་བཟའ་དང་རིན་ཆེན་སྣ་ཚོགས་ཀྱིས་བརྒྱན། མཛེས་པའི་བུ་མོ་ཉི་ཤུ་རྩ་
ལྔ་དང་ཆིབས་ཞབས་བཅས་པ་རང་རང་གི་རྟ་ལ་བཅིབས་ཏེ་ལྷ་སའི་བྱང་ངོས་
སུ་ཕེབས་པའི་དུས་སུ་གློ་བུར་ས་ཡོམ་ཆེན་པོ་ཞིག་བརྒྱབ་ཏེ་ཤིང་རྟ་འཁོར་ལོ་བྱེ་
འདམ་དུ་ཚུད། ཐབས་ཇི་ལྟར་བྱས་ཀྱང་གདན་དྲངས་མ་ཐུབ་སྟབས་ལྷ་གཅིག་
ཀོང་ཇོས་སྤོར་ཐང་གི་གབ་རྩེ་བཏིང་ནས་རྩིས་པར་ས་དེ་ཀླུ་ཡི་ཕོ་བྲང་ཡིན་པས་
རྟེན་སྐལ་ཇོ་བོ་ཤཱཀྱ་མུ་ནེ་ཀླུའི་ཁ་གནོན་དུ་ས་གནས་དེ་གར་རང་འཇགས་བཞག
206



ཤིང་རྟ་འཁོར་ལོའི་ཕྱོགས་བཞིར་ཀ་བ་བཙུགས། དར་དཀར་གྱི་ཡོལ་བ་བཏང་།
མཆོད་སྤྲིན་གཟབ་རྒྱས་བཤམས་ཏེ་བཞུགས་སུ་གསོལ། །
དེ་ནས་བཙན་པོའི་བཀའ་བཞིན་ར་ས་འཕྲུལ་སྣང་གཙུག་ལག་ཁང་གི་
ཨར་པོའི་ལས་གྲྭ་འགོ་ཚུགས་རྗེས་ལྷ་གཅིག་ཀོང་ཇོས་རྒྱ་བོད་ཀྱི་ཨར་ལས་མཁས་
ཅན་མང་པོ་བསྐོངས་ཏེ་རྒྱ་ནག་གི་གནའ་བོའི་ཨར་སྐྲུན་གྱི་ལུགས་སུ་བྱས་ཏེ་
བསྟན་པའི་གཙུག་ལག་ཁང་གི་རྨང་གཞི་བཏིང་། ཐོག་མར་ལྷ་ཁང་གཙོ་བོ་
ཁག་གཉིས་བཞེངས། རྟེན་གཙོ་གདན་དྲངས་ཏེ་བཞུགས་སུ་གསོལ། ཕྱི་ནང་
གི་གཞུང་སྒོ་ཡང་ཤར་ཕྱོགས་རྒྱ་ནག་གི་ཡུལ་དུ་ཁ་གཏད། ལྷ་ཁང་གི་ཡང་སྟེང་
དུ་རྒྱ་ལུགས་ལྟར་གཡུ་རྩིའི་རྒྱ་ཕིབས་བཞེངས། དེའི་ཕྱོགས་བཞིའི་མཛེས་རྒྱན་
རྣམས་ནམ་ མཁར་ གཟེངས་ བཞིན་ གནས་ སྟབས་ རྒྱ་ སྟག་ ཁྲ་ བོ་ གནམ་ དུ་
མཆོངས་པ་དང་འདྲ་བས་བསྟན་པའི་གཙུག་ལག་ཁང་དེར་རྒྱ་སྟག་ར་མོ་ཆེའི་
གཙུག་ལག་ཁང་ཞེས་འབོད། དེ་རྗེས་ལོ་རྒྱུས་འཕེལ་གྲིབ་དབང་གིས་གཙུག་
ལག་ཁང་དེ་རིམ་བཞིན་ཉམས་གུད་དུ་སོང་། དེ་ནས་ལོ་རྒྱུས་དུས་མཚམས་སོ་
སོར་བོད་ཀྱི་ཨར་ལས་བཟོ་རྩལ་གྱི་ཁྱད་ཆོས་ལྟར་ཉམས་གསོ་དང་རྒྱ་སྐྱེད་མཛད།
རྒྱལ་ཕྲན་སིལ་མའི་དུས་རབས་སུ་གཙུག་ལག་ཁང་དེར་པ་ཚབ་ལོ་ཙཱ་བ་ཚུལ་
ཁྲིམས་རྒྱལ་མཚན་དང༌། ཁོང་གི་དངོས་སློབ་རྣམས་རྒྱུན་ རིང་ བཞུགས་ ཏེ་
སངས་རྒྱས་ཀྱི་བསྟན་པ་དར་ཞིང་རྒྱས་པ་སྤེལ། ལྷག་པར་དུ་རྗེ་བླ་མ་ཙོང་ཁ་པ་
ཆེན་པོ་དང༌། སྡེ་སྲིད་སངས་རྒྱས་རྒྱ་མཚོ། རྒྱལ་དབང་ཐུབ་བསྟན་རྒྱ་མཚོ་
བཅས་ཀྱི་སྐུ་དུས་སུ་བསྟན་པའི་གཙུག་ལག་ཁང་དེར་བོད་ལུགས་ལྟར་ཉམས་
གསོ་རྒྱ་སྐྱེད་གང་ལེགས་གནང་བ་སྟེ། གཙུག་ལག་ཁང་དུ་གསེར་ཟངས་ཀྱི་རྒྱ་
ཕིབས་དང༌། སྒོ་མཆོར། སྟེང་ཐོག་གི་རབ་གསལ། གཞུང་སྒོའི་འགྲམ་དུ་
རྒྱལ་ཆེན་རིགས་བཞིའི་འཇིམ་སྐུ། ལྷ་ཁང་ཕྱི་ནང་དང་སྐོར་ལམ་གྱི་ལྡེབས་རིས་
སུ་སངས་ རྒྱས་ སྟོང་ དང་ མཛད་ པ་ བཅུ་ གཉིས། ཤམ་ བྷ་ ལའི་ ཞིང་ ཁམས།
སངས་རྒྱས་ཆོས་ལུགས་པའི་འཇིག་རྟེན་ཆགས་ཚུལ། དེ་བཞིན་ཆོས་རྒྱལ་སྲོང་
207



བཙན་སྒམ་པོ་དང༌། རྒྱ་བཟའ་ཀོང་ཇོ་མཚོ་ཡི་པདྨ། བལ་བཟའ་ཁྲི་བཙུན།
གནས་བརྟན་བཅུ་དྲུག་དང་དགེ་བསྙེན་ཧཱ་ཤང་སོགས་བྲིས་འབུར་གྱི་སྐུ་བརྙན་
མང་དུ་བཞེངས་པས། བོད་ལུགས་ཀྱི་ཨར་ལས་བཟོ་རྩལ་གྱི་ཁྱད་ཆོས་ཡོངས་སུ་
ཚང་བའི་བསྟན་པའི་གཙུག་ལག་ཁང་ཞིག་ཏུ་གྱུར། །
༥. བཟོ་རྩལ་ཐུན་མོང་མ་ཡིན་པའི་བསམ་ཡས་མི་འགྱུར་ལྷུན་གྱིས་གྲུབ་
པའི་གཙུག་ལག་ཁང་།
བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་ནི་ཁ་བ་ཅན་
ཡུལ་གྱི་སངས་རྒྱས་ཆོས་ལུགས་ཀྱི་དགོན་སྡེ་ཐོག་མ་དེ་ཡིན་ལ། ལོ་རྒྱུས་ཡུན་
རིང་ལྡན་པ་དང་བཟོ་རྩལ་ཐུན་མོང་མ་ཡིན་པའི་ཁྱད་ཆོས་ལྡན་པའི་དགོན་སྡེ་
ཞིག་ཀྱང་ཡིན་སྟབས་ད་ལྟ་འཛམ་གླིང་དུ་གྲགས་ཆེ་བར་གྱུར། བསམ་ཡས་
གཙུག་ལག་ཁང་གི་ཐོག་མར་བཙན་པོ་ཁྲི་སྲོང་ལྡེ་བཙན་དང༌། མཁན་ཆེན་བྷོ་
དྷི་ས་ཏཱ། སྦ་གསལ་སྣང་། གཉེར་ལྡོང་གཟིགས་བཅས་ཀྱིས་ཧས་པོ་རིའི་རྩེ་ལ་
ཕེབས་ཏེ་ཡུལ་གྲུའི་ས་དཔྱད་ལ་བརྟག་པས་ཡུལ་ལུང་བཟང་ཞིང་ས་དཔྱད་
ལེགས་ཞེས་གཙུག་ལག་ཁང་བཞེངས་པར་མོས་པ་བྱུང༌། དེ་ནས་སློབ་དཔོན་
པདྨ་འབྱུང༌ གནས་ ཀྱི་ སྙན་ དུ་ གསོལ་ བས་ ས་ དཔྱད་ལེགས་ པར་ མཛད་དེ།
ཤངས་རི་རྒྱལ་པོ་གདན་དུ་བཞུགས་པ་འདྲ་སྟེ་བཟང་། རི་ནག་ལྕགས་ཕུར་
བཏབ་པ་འདྲ་སྟེ་བཟང་། མེ་ཡར་དྲེལ་རྟ་ཆུ་འཐུང་འདྲ་སྟེ་བཟང༌། དོལ་ཐང་
དར་གྱི་ཡོལ་བ་ འདྲ་ སྟེ་བཟང༌། ས་ གཞི་ འདི་ མཁར་ གཞོང་ གུར་གུམ་གྱིས་
བཀང་བ་འདྲ་སྟེ་བཟང་། ཐུགས་དམ་འདིར་བཞེངས་ན་བཟང་བྱ་བར་བསྟན་
ཞེས་གསུངས་པས་བླ་དཔོན་གྱི་དགོངས་པ་གཅིག་མཐུན་བྱུང་སྟེ། ཤིང་ཡོས་
(སྤྱི་ལོ775)ལོར་བསམ་ཡས་བཞེངས་འགོ་ཚུགས། གཙུག་ལག་ཁང་གི་བཟོ་
དབྱིབས་སྐོར་ལ་ཤོད་རྒྱུན་མང་ཡང་དོན་དུ་བཙན་པོ་དང་། མཁན་སློབ་རྣམ་
གཉིས། བློན་རྣམས་བཀའ་གྲོས་ལེགས་པར་མཛད་དེ་སངས་རྒྱས་ཆོས་ལུགས་
208



པའི་འཇིག་རྟེན་ཆགས་ཚུལ་གྱི་བཟོ་དབྱིབས་ལྟར་བཞེངས་དགོས་པ་དགོངས་
པ་རྩེ་མཐུན་བྱུང༌། དེ་ནས་བཙན་པོའི་བཀའ་བཀོད་བཞིན་བོད་རྒྱ་བལ་གསུམ་
གྱི་ཨར་ལས་ལག་རྩལ་མཁས་ཅན་མང་པོ་བསྐོངས། ཧྭ་ཤང་མ་ཧཱ་ཡ་ན་དང་
ཧོར་གཡག་ཊ་ཀ་ར་མ་སོགས་ཀྱིས་རྩིག་བཟོའི་འགན་བླངས། རྒྱ་ནག་ལར་མཚོ་
ཧེ་དང་བལ་པོ་བྷ་སུ་ལ་སོགས་པས་ཤིང་བཟོའི་འགན་བླངས། གཙུག་ལག་ཁང་
དེ་བཞེངས་ལུགས་སྐོར་《སྦ་བཞེད》ནང་“གཙུག་ལག་ཁང་གི་རྨང་གཞི་དང་
ཐོག་བརྩེག་གཅིག་ཐོག་རྡོ་ཡི་རྩིག་པ་དང་བོད་རང་གི་ལུགས་སུ་བཞེངས། བར་
སོ་ཕག་གི་རྩིག་པ་དང་རྒྱ་ནག་གི་ལུགས་སུ་བཞེངས། སྟེང་ ཐོག་ ཤིང་ལས་
བསྒྲུབས་པ་རྒྱ་དཀར་པོའི་ལུགས་ལྟར་བཞེངས། ལག་འཇུ་བའི་གདང་བུ་བྱས།
དེ་མི་འགུལ་བའི་ལྕགས་གཟེར་བཏབ། བྱ་བ་འདུལ་བ་དང་བསྟུན། རྒྱུད་རིས་
ཐམས་ཅད་མདོ་སྡེ་དང་བསྟུན། ལྡེར་ཚོ་ཐམས་ཅད་གསང་སྔགས་དང་བསྟུན།
དེ་ལྟར་ན་ལྡེར་ཚོ་བདུན་ཅུ་དོན་བརྒྱུད། དང་དང་(དར་ཐང)ཆེན་པོ་གསུམ་
ལ་སོགས་པ་དང༌། མངོན་པ་དང་བསྟུན་པའི་གླིང་ཕྲན་བཅུ་གཉིས། ཉི་ཟླ་
དང༌། ཕྱི་ལྕགས་རི་དང་བཅས་པ་བཞེངས་”ཞེས་འཁོད་པ་ལྟར། བསམ་ཡས་
གཙུག་ལག་ཁང་བཞེངས་པའི་སྐབས་སུ་རྒྱ་ནག་དང་བལ་ཡུལ་གྱི་ཨར་ལས་བཟོ་
སྐྲུན་གྱི་ལེགས་ཆ་མང་པོ་བླངས། འོན་ཀྱང་གཙོ་བོ་བོད་ལུགས་ཀྱི་ ཨར་ལས་
བཟོ་རྩལ་ལ་བརྟེན་པ་མ་ཟད། བཟོ་དབྱིབས་ཀྱང་བོད་ཀྱི་སངས་རྒྱས་ཆོས་
ལུགས་ཀྱི་འཇིག་རྟེན་ཆགས་ཚུལ་གཞིར་བཟུང་། གཙུག་ལག་ཁང་གི་དབུ་རྩེ་
རིགས་གསུམ་རི་རབ་ཀྱི་ཚུལ་དུ་བྱས། འཁོར་ས་གསེར་གྱི་རི་བདུན་གྱི་ཚུལ་དུ་
བྱས་ཏེ་རྣམ་པར་སྣང་མཛད་ངན་སོང་བའི་དཀྱིལ་འཁོར་དུ་བཞེངས། སྟེང་དུ་
ཉི་ཟླ་མཚོན་བྱེད་ཉི་ཟླ་ལྷ་ཁང་། ཕྱོགས་བཞིར་གླིང་བཞི་དང་གླིང་ཕྲན་བཅུ་
གཉིས་དང་། མཆོད་རྟེན་བཞི། མཐའ་སྐོར་ལྕགས་རིའི་སྟེང་དུ་མཆོད་རྟེན་
བརྒྱ་རྩ་བརྒྱད། གཞུང་ སྒོའི་ ལྷོ་ངོས་ སུ་ རྡོ་ རིང༌། ཅོང་ཆེན་བརྒྱད་ སོགས་
མཐོང་བ་ཙམ་གྱིས་ངོ་མཚར་ཁྱད་དུ་འཕགས་པའི་ཞིང་ཁམས་ལྟར་མངོན། །
209



གླིང་བཞི་གླིང་ཕྲན་བཅུ་གཉིས་ནི། ཤར་ལུས་འཕགས་པོའི་གླིང་གཡོག་
དང་བཅས་པར་དཔེ་བླངས་ཏེ་(༡)རྣམ་དག་ཁྲིམས་ཁང་གླིང་དབྱིབས་ཟླ་གམ་
དུ་བཞེངས། ལྡེར་ཚོ་ བསྟན་ པའི་ བདག་ པོ་ ལ་ སོགས་ གཙོ་འཁོར་ ལྔ་ དང་།
ཆོས་སྐྱོང་ཚངས་པ་དཀར་པོ་དུང་གི་ཐོར་ཅོག་ཅན་སོགས་བཞུགས། （༢）
མཁྱེན་རབ་འཇམ་དཔལ་གླིང་ན། འཇམ་དཔལ་རྒྱུ་ཀོ་བ་ལ་བྱས་པ་གཙོ་འཁོར་
བདུན། སྒོ་སྲུང་གཤིན་རྗེ་གཤེད་གཉིས་སོགས་བཞུགས་སུ་གསོལ། （༣)བརྡ་
སྦྱོར་ཚང་མང་གླིང་ན། ཤཱཀྱ་ཐུབ་པ་གཙོ་འཁོར་བདུན། ཆོས་སྐྱོང་རྒྱལ་པོ་
འབྲུག་གི་སློག་པ་ཅན་སོགས་བཞུགས། ལྷོ་འཛམ་བུ་གླིང་སོགས་ཁག་གསུམ་ནི།
（༡)བདུད་འདུལ་སྔགས་པའི་གླིང་ན། ཤཱཀྱ་ཐུབ་པ་བདུད་འདུལ་ལུགས་མ།
འཁོར་ལྡེར་ཚོ་བཞི། ཆོས་སྐྱོང་དབང་ཕྱུག་མ་ཉི་ཤུ་རྩ་བརྒྱད་བཞུགས། （༢）
ཨརྱ་པ་ལོའི་གླིང་ན། ཁར་ས་པཱ་ཎི་གཙོ་འཁོར་ལྔ། སྐུ་རྟེན་ཙན་དན་གྱི་རུས་པ་
ལ་གུ་གུལ་གྱི་ཤ། ཕྲ་མེན་གྱི་མཆོད་རྟེན་གཅིག ཆོས་སྐྱོང་བ་དྲང་སྲོང་དྷ་མ་ར་
འཁོར་ཡོང་ལོང་པ་རྒྱ་འབྲེལ་དང་བཅས་པ་སོགས་བཞུགས། （༣)རྒྱ་གར་གླིང་
ན། ཇོ་བོ་ལུགས་ལ་གཙོ་འཁོར་ལྔ་། མདུན་ན་ལོ་པཎ་སྒྲ་བསྒྱུར་པའི་ཁང་པ་
གཅིག་ལ་སོ་སོར་ལྟ་བ། ཆོས་སྐྱོང་བ་གནོད་སྦྱིན་ར་ཧུ་ལ་གཏད། ནུབ་བ་གླང་
སྤྱོད་ཀྱི་གླིང་གསུམ་ཟླུམ་པོ་ལ།(༡)བི་རོ་ཙ་ནའི་གླིང་ན། རྣམ་པར་སྣང་མཛད་
སྐུ་རྒྱུ་ཟངས་ལས་གྲུབ་པ། འཁོར་གསང་བའི་ཡུམ་བཞི་སོགས་དང༌། ཆོས་
སྐྱོང་གནོད་སྦྱིན་ གླང་གི་ མགོ་ཅན། (༢) བྱམས་ པ་ གླིང་ ན། འཕགས་ པ་
བྱམས་པ་གཙོ་འཁོར་བདུན། སྒྲོལ་མ་ཕྱག་འཚལ་ཉི་ཤུ་རྩ་གཅིག་སོགས་དང༌།
སྒོ་སྲུང་གཤིན་རྗེ་གཤེད་གཉིས། （༣) བསམ་གཏན་གླིང་ན། རྣམ་པར་སྣང་
མཛད་ཡབ་རྒྱལ་པོའི་ཐུགས་དམ་གཉན་པོ་བྱིན་རླབས་ཅན་རིགས་ལྔ་། འཁོར་
ཉན་ཐོས་ཆེན་པོ་བཅུ་དྲུག་སོགས་དང་། ཆོས་སྐྱོང་བ་རྒྱལ་པོ་དངུལ་གྱི་མགོ་
ཅན། བྱང་སྒྲ་མི་སྙན་གྱི་གླིང་གྲུ་བཞི་གསུམ། (༡)རིན་ཆེན་སྣ་ཚོགས་གླིང་ན།།
ཤཱཀྱ་མུ་ནེ་གཙོ་འཁོར་ལྔ་། ཆོས་སྐྱོང་བའི་རྒྱལ་པོ་གཡིའི་སྦྱར་བ་ཅན། （༢）
210



སེམས་བསྐྱེད་བྱང་ཆུབ་གླིང་ན། ཕྱག་ན་རྡོ་རྗེའི་ཕོ་བྲང་རི་བོ་མཆོག་རབ་ན་
ཕྱག་ན་རྡོ་རྗེ། རྡོ་རྗེ་ཕུར་པ། བདུད་རྩི་འཁྱིལ་བ་གསུམ་བར་ཆད་སྲུང་བའི་
གཙོ་བོ། ཆོས་སྐྱོང་བའི་རྒྱལ་པོ་བསེ་ཁྲབ་ཅན་དང་། མཁའ་འགྲོ་མ་སེང་གེའི་
འགྲོས་ཅན། （༣）དཀོར་མཛོད་པེ་ཧར་གླིང་ན། ཤཱཀྱ་ཐུབ་པ་གཙོ་འཁོར་
དགུ། རྒྱལ་པོ་སྤྱིའི་ཆོས་སྐྱོང་བའི་སྲུང་མ་པེ་ཧར་རྒྱལ་པོ། ཡཀྵ་གོང་མ་གང་བ་
བཟང་པོའི་ཁང་པ་ན། ཤཱཀྱ་ཐུབ་པ་ གཙོ་འཁོར་ལྔ་། རྒྱུད་རིས་ བསྐལ་པ་
བཟང་པོའི་མདོ་སངས་རྒྱས་སྟོང་རྩ་གཉིས། ཆོས་སྐྱོང་ཐང་ལྷ་གང་བ་བཟང་པོ།
ཡཀྵ་འོག་མ་གནོད་སྦྱིན་ནོར་བུ་བཟང་པོའི་ཁང་པ་ན། ལྡེར་ཚོ་རྒྱུད་རིས་གོང་
དང་མཐུན། ཆོས་སྐྱོང་བ་གནོད་སྦྱིན་ནོར་བུ་བཟང་པོ་ལ་གཏད། ལྷ་ཁང་དེ་
གཉིས་ནི་ཉི་ཟླའི་ཚུལ་དུ་བྱས་ན་ཉི་ཟླ་ལྷ་ཁང་ཡང་ཟེར། དེ་བཞིན་བཙུན་མོ་
གླིང་གསུམ་སོགས་བཞེངས་པའོ། །
གཙུག་ལག་ཁང་གི་ཕྱོགས་མཚམས་བཞི་ན་ཁ་མདོག་དཀར་དམར་ནག་
སྔོན་གྱི་མཆོད་རྟེན་བཞི་བཞེངས། (༡) མཆོད་རྟེན་དཀར་པོ་ནི་བསམ་ཡས་
གཙུག་ལག་ཁང་གི་ཤར་ལྷོའི་མཚམས་སུ་གནས། མཆོད་རྟེན་དཀར་པོ་བྱང་
ཆུབ་མཆོད་རྟེན། ཉན་ཐོས་ཀྱི་ལུགས། སེང་གེ་བརྒྱུད་ཀྱིས་བརྒྱན་པ། རྩིག་
གདན་གྲུ་བཞིའི་སྟེང་པདྨ་འདབ་བརྒྱད་ཀྱི་ཆོས་ཁྲི། དེའི་སྟེང་མཆོད་རྟེན་གྱི་
བུམ་པ། ཆོས་འཁོར་བཅུ་གསུམ། ནོར་བུའི་ཏོག་གིས་བརྒྱན་ཏེ་རྣམ་པར་
མཛེས་པ། ཤུད་བུ་ང་མི་རྒྱལ་གཏོ་རེས་བཞེངས། ཆོས་སྐྱོང་གནོད་སྦྱིན་སྐར་
མདའ་གདོང་ལ་གཏད། （3)མཆོད་རྟེན་དམར་པོ་ནི་གཙུག་ལག་ཁང་གི་ལྷོ་
ནུབ་མཚམས་སུ་གནས། རྒྱུ་སོ་ཕག་དང་རྡོ་ལས་གྲུབ་པ་བཟོ་དབྱིབས་ཅོང་དྲིལ་
ཁ་སྦུབ་པ་ལྟར་འདྲ་བ་ངོ་མཚར་ཁྱད་དུ་འཕགས་པ། བྱང་ཆུབ་སེམས་དཔའི་
ལུགས་པད་མས་བརྒྱན་པ་སྣ་ནམ་རྒྱལ་ཚ་ལྷ་སྣང་གིས་བཞེངས། (༣)མཆོད་
རྟེན་ནག་པོ་ནི་བསྟན་པའི་གཙུག་ལག་ཁང་གི་ནུབ་བྱང་མཚམས་སུ་གནས། དེ་
བཞིན་གཤེགས་ པའི་ སྐུ་ གདུང་ གིས་ བརྒྱན་ པ། སངས་ རྒྱས་ ཀྱི་ ལུགས་ སུ་
211



བཞེངས། བཟོ་དབྱིབས་ཁྲོ་ཟངས་ཁ་སྦུབ་པ་དང་འདྲ་བ། རྩིག་གདན་གྲུ་
བཞིའི་སྟེང་པདྨ་འདབ་བརྒྱད་ཀྱི་ཆོས་ཁྲི། དེའི་སྟེང་དུ་མཆོད་རྟེན་གྱི་བུམ་པ།
ཡང་སྟེང་དུ་རིན་ཆེན་ནོར་བུའི་ཏོག་གིས་བརྒྱན་པ་མཛེས་ཤིང་ལྟ་ན་སྡུག་པ་
ཞིག་སྣང༌། དེ་ནི་ངན་ལམ་སྟག་ར་ཀླུ་གོང་གིས་བཞེངས། ཆོས་སྐྱོང་གནོད་
སྦྱིན་ལྕགས་ཀྱི་མཆུ་ཅན་ལ་གཏད། (༤)མཆོད་རྟེན་སྔོན་པོ་ནི་དཔལ་གཙུག་
ལག་ཁང་གི་བྱང་ཤར་མཚམས་སུ་གནས། དེ་ནི་རྒྱུ་བོད་རྫ་ལས་གྲུབ་པའི་ཐོག་
བརྩེགས་བདུན་ཙམ་ཡོད་པ། དཔལ་ལྷ་ལས་བབས་པ་དེ་བཞིན་གཤེགས་པའི་
ལུགས། ལྷ་ཁང་སྒོ་མོ་བཅུ་དྲུག་གིས་བརྒྱན་པ། ཁྲི་དཔངས་མཐོ་བ། མཆོད་
རྟེན་གྱི་བང་རིམ་གཉིས་པའི་ཐོག་ཕྱོགས་བཞིར་ལྷ་ཁང་གསུམ་རེ། བུམ་པའི་
ཐོག་ཕྱོགས་བཞིར་ལྷ་ཁང་རེ། ཆོས་འཁོར་བཅུ་གསུམ་གྱིས་བརྒྱན་པ། དེའི་
ཡང་སྟེང་དུ་རིན་ཆེན་ནོར་བུའི་ཏོག་གིས་མཛེས་པར་བརྒྱན་པ། ཕྱོགས་བཞིར་
ལྕགས་ཐག་གིས་སྦྲེལ་བ། མཐོང་བ་ཙམ་གྱིས་དགའ་གུས་ཅིག་ཅར་དུ་འཆར་བ་
ཞིག་སྣང་། དེ་ནི་མཆིམས་རྡོ་རྗེ་སྤྲེ་ཆུང་གིས་བཞེངས། ཆོས་སྐྱོང་བ་གནོད་
སྦྱིན་ཉི་མའི་གདོང་ཅན་ལ་གཏད། མདོར་ན་བསམ་ཡས་མི་འགྱུར་ལྷུན་གྱིས་
གྲུབ་པའི་གཙུག་ལག་ཁང་དེ་ནི་བོད་རྒྱ་བལ་གསུམ་གྱི་ཨར་ལས་བཟོ་རྩལ་གྱི་
ཉིང་ཁུ་གཅིག་ཏུ་བསྡུས་པའི་མཚོན་བྱེད་ཅིག་ཡིན་ལ། བོད་མི་རིགས་ཀྱི་བློ་
གྲོས་རྩལ་གྱི་འབྲས་བུ་ཞིག་ཀྱང་ཡིན། །
༦. བརྗིད་ཆགས་ལྟ་ན་སྡུག་པའི་འུ་ཤང་རྡོ་དཔེ་མེད་བཀྲ་ཤིས་དགེ་
འཕེལ་གྱི་ལྷ་ཁང་ཇི་ལྟར་བཞེངས་པ་དང་དེའི་བཟོ་སྐྲུན་གྱི་ཁྱད་ཆོས་སྐོར།
ལྷ་ཁང་དེ་ནི་བཙན་པོ་ཁྲི་རལ་པ་ཅན་གྱི་བཀའ་བཀོད་ལྟར་བཞེངས་པ་
ཞིག་སྟེ། དེ་ཡང་བཙན་པོའི་ཞལ་ནས་ལྷ་ས་མཁར་དང་འདྲ། བསམ་ཡས་
གྲོང་དང་འདྲ། སྐར་ཆུང་ མཆད་དང་འདྲ། ངས་ལྷ་ ཁང་ གཤའ་མ་ཞིག་
བཞེངས་ཞེས་ བཀའ་ བསྩལ། དེ་ ནས་ བོད་ ཀྱི་ བཟོ་ རྩལ་ མཁས་ པ་ རྣམས་
212



བསྐོངས་པ་མ་ཟད། རྒྱ་གར་དང༌། རྒྱ་ནག ལི་ཡུལ། ཁ་ཆེ། བལ་པོ་སོགས་
ཀྱི་བཟོ་རྩལ་མཁས་པ་མང་པོ་གདན་དྲངས། རྒྱ་ནག་གི་ཇུ་ཞག་མཁས་པ་ཞིག་
གིས་གཙུག་ལག་ཁང་བཞེངས་ཡུལ་གྱི་ས་བཙལ། དེ་ནས་ལྷ་ཁང་དངོས་ཐོག་
བརྩེགས་དགུ་ཐོག་ཙམ་བཞེངས་འགོ་ཚུགས། 《ཆོས་འབྱུང་མེ་ཏོག་སྙིང་པོ་
སྦྲང་རྩིའི་བཅུད》ནང་“འོག་ཁང་གསུམ་སྒོ་རེ་བཞི་མན་ཆད་རྡོ་ལ་བྱས་པའི་རྡོ་
ཁྱད་པར་དུ་འཕགས་པ་བྱུང་སྟེ། དེའི་ཕུད་ལ་ ར་ སའི་ གཙུག་ལག་ ཁང་དུ།
མེས་ཀྱིས་ཆོས་ཀྱི་སྲོལ་བཏོད་པས་བཀའ་དྲིན་ཆེ་བས་རྡོ་རིང་ཕུལ་ལོ། རི་མོའི་
ཕུད་དུ་དར་ལ་བྲིས་པའི་མ་དཔེ་འབུམ་བརྒྱ་རྩ་བརྒྱད་ཕུལ། ལྡེར་ཚོའི་ཕུད་ལ་
ལྷ་ཚངས་པ་དང་བརྒྱ་སྦྱིན་གཉིས་བཞེངས་ནས་ཕུལ་ལོ། ལུགས་མའི་ཕུད་ལ་
ཅོང་ཆེན་པོ་དྲིལ་བུའི་ཚུལ་དུ་བཏགས་ནས་ཕུལ། བར་ཁང་ལྷ་ཁང་གསུམ་པོ་
སོ་ཕག་ལས་བྱས། སྟེང་ལྷ་ཁང་གསུམ་ཤིང་དང་ཀོ་བ་དང་ཟངས་མ་ལ་བྱས།
རྒྱ་ཕིབས་ཀྱི་འོག་ཏུ་རླུང་གི་འཁོར་ལོ་བསྐོར་ཏེ། རབ་ཏུ་བྱུང་བ་མང་པོ་སྐོར་བ་
རྒྱུན་དུ་བྱེད་དོ། བྱ་འདབ་ལ་ཕྱོགས་བཞིར་ལྕགས་ཐག་བཞི་མཆོད་རྟེན་ཆེན་པོ་
བཞི་ལ་བརྟོད། རླུང་ཆེན་པོ་ནུབ་ནས་བྱུང་བའི་ཚེ་ཤར་གྱི་ལྕགས་ཐག་ལྷོད་
ཙམ་སོང་ བ་ དང་རྒྱ་ཕིབས་ ཤར་དུ་ཡོ་ཙམ་འགྲོ། རླུང་ ཤར་ནས་གཡོ་ཙ་ན།།
ནུབ་ཀྱི་ལྕགས་ཐག་ལྷོད་ཙམ་སོང་བས་རྒྱ་ཕིབས་ཅུང་ཟད་ནུབ་ཏུ་ཡོ་ཙམ་འགྲོ།
རི་ནག་གི་རྩེ་ལ་ན་བུན་བྱུང་བ་དང་ལྷ་ཁང་གི་ཁྱུང་མགོ་ལ་ཡང་ན་བུན་ཐུལ་ལེ་
ཡོང་བའི་མཐོན་པོ་ཞིག་ངན་སོང་སྦྱོང་བའི་དཀྱིལ་འཁོར་དུ་བཞེངས་སུ་གསོལ་
ལོ། བྱ་འདབ་དགུ་བརྩེགས་ལ་སོགས་པ་ཡབ་མེས་ཀུན་གྱི་ལྷ་ཁང་ལས་ལྷག་པ།
བཟོ་སྣ་བཅུ་གཉིས་ཀྱིས་ཁྱད་པར་དུ་འཕགས་པ། ངོ་མཚར་དུ་གྱུར་པས་སྣ་
དྲངས་པའི་མགུར་མོ་དང་། གང་བར་དང་། བཙན་ཐང་དང་། ཉང་རོ།
རྩིབས་ཀྱི་ལྷ་ཁང་ཁྲབ་སྒོ་ཅན་གྱིས་ཁ་བསྐངས་ནས་བཞེངས་སོ།”(ཤོག་ ༤ ༡༩
- ༩ ༢ ༠) ཞེས་འཁོད་པ་ལྟར། ལྷ་ཁང་དེ་ནི་བྱ་ཁྱུང་ནམ་མཁའ་ལ་ལྡིང་བ་
དང་འདྲ་བར་བརྗིད་རྔམ་ལྡན་པ། མཐོ་ཚད་ཐོག་བརྩེགས་དགུ་ཐོག་མཐའ་
213



སྐོར་གྱི་རི་བོ་དང་འགྲན་པར་ནུས་པ། འོག་ཐོག་གསུམ་སྒོ་དཔེ་དང་བཅས་པ་
རྡོ་ལས་གྲུབ་པ་བློན་པོ་རྣམས་བཞུགས། བར་ཐོག་གསུམ་སྒོ་དང་བཅས་པ་སོ་
ཕག་ལས་གྲུབ་པ་ལོ་ཙཱ་བ་དང་པཎྜི་ཏ་རྣམས་བཞུགས། སྟེང་ཐོག་གསུམ་སྒོ་
དཔེ་དང་བཅས་ པ་ ཤིང་དང་ཟངས་ལས་གྲུབ་པ་ཐུགས་ཀྱི་རྟེན་གཙོ་རྣམས་
བཞུགས། གཙུག་ལག་ཁང་གི་རྒྱ་ཕིབས་དགུ་བརྩེགས་ངོ་མཚར་དང་ལྡན་པ།
ཡང་རྩེ་གསེར་འབྲུག་གཡུ་འབྲུག་དང་བཅས་པ་རླུང་གིས་སྐྱོད་དུས་གདུགས་
ལྟར་འཁོར་བ། མདའ་ཡབ་དང་པུ་ཤུ་དྲ་བ་དྲ་ཕྱེད་ཀྱིས་བརྒྱན་ཏེ་ལྟ་ན་སྡུག་པ།
མདའ་ཡབ་ཀྱི་བར་དུ་ལོ་པཎ་རྣམས་མཁས་པའི་བྱ་བ་གསུམ་སྟེ་འཆད་རྩོད་རྩོམ་
ལ་འཇུག་པའི་རི་མོའི་གཟུགས་བརྙན། ཐོག་རེ་རེ་ནས་གློ་འབུར་གྱི་སྒོ་དང་།
སྒོ་ཁྱམས་དང་རྟ་བབས་ཀྱིས་མཛེས་པ། ཡང་རྩེའི་གསེར་གྱི་རྒྱ་ཕིབས་ཀྱི་རྩེ་
མོའི་གསེར་འབྲུག་རྒྱས་རི་དང་མཉམ་པ། གདུགས་དང་། རྒྱལ་མཚན། རིན་
པོ་ཆེའི་ཕྲེང་བ། དར་གྱི་ཅོད་པན། དྲིལ་བུའི་གཡེར་ཁའི་སྒྲ་འཁྲོལ་བ་བཅས་
ཡོད། མདོར་ན་ལྷ་ཁང་དེ་ནི་ཐུན་མོང་མ་ཡིན་པའི་བོད་ཀྱི་ཨར་ལས་ལག་རྩལ་
དང་མཐའ་བཞིའི་རྒྱལ་ཁག་གི་ཕུལ་བྱུང་བཟོ་རྩལ་ཟུང་དུ་འབྲེལ་ཏེ་བསྐྲུན་པའི་
འཇིག་རྟེན་ཁམས་ན་འགྲན་པར་དཀའ་བའི་ལྷ་ཁང་ངོ་མཚར་ཁྱད་དུ་འཕགས་
པ་ཞིག་ཡིན། །
འུ་ཤང་རྡོ་ཡི་གཙུག་ལག་ཁང་དེ་དུས་ནམ་ཞིག་བཞེངས་པའི་སྐོར། ཆོས་
འབྱུང་དེབ་ ཐེར་མང་པོར་གསལ་ བར་ མ་ འཁོད་ ཀྱང་། བོན་ གྱི་ དེབ་ ཐེར་
《ལེགས་བཤད་རིན་ཆེན་གཏེར་མཛོད》ལས་“མུ་ཐུག་སྲས་གསུམ་ལས་དར་མ་
རལ་པ་ཅན་སྐུ་བསོད་ཆེ་སྟེ་འཛམ་གླིང་གསུམ་གཉིས་མངའ་འོག་ཏུ་བཅུག་ཞེས་
གྲགས་པ་ཐོབ། དགུང་ལོ་བཅོ་བརྒྱད་ལོན་པ་ལ་འོན་འཇང་རྡོའི་ཕོ་བྲང་དགུ་
བརྩེགས་བཞེངས་”(ཤོག་གྲངས་༢ ༣ ༤)ཞེས་འཁོད་པར་གཞིགས་ན། བོད་ཆུ་
ཡོས་སྤྱི་ལོ་823ལོར་བཞེངས་པ་གསལ་པོར་བསྟན། །
༧. བཟོ་རྩལ་ཐུན་མོང་མ་ཡིན་པའི་དཔལ་ལྡན་ཞི་ལུ་དགོན།
214



ཞ་ལུ་དགོན་ནི་སངས་རྒྱས་བསྟན་པ་ཕྱི་དར་གྱི་དུས་འགོར་ཕྱག་བཏབ་
པའི་དགོན་རྙིང་གྲགས་ཅན་ཞིག་ཡིན། དགོན་དེ་ ཐོག་མར་ཆུ་ཡོས་(སྤྱི་ལོ་
1003)ལོར་ཞང་གྲགས་པ་རྒྱལ་མཚན་གྱིས་ཡོན་བདག་གནང་སྟེ་ལྕེ་བཙུན་ཤེས་
རབ་འབྱུང་གནས་ཀྱིས་ཞ་ལུ་གསེར་ཁང་དང་ནང་རྟེན་གང་ལེགས་བཞེངས།
དེ་ནས་རིམ་བཞིན་ལྕགས་རི་བཏབ། བོད་རབ་བྱུང་ལྔ་པའི་ཤིང་སྟག་སྤྱི་ལོ་
1314ལོར་བུ་སྟོན་རིན་ཆེན་གྲུབ་ཀྱིས་ཞ་ལུ་བདེ་ཆེན་ཆོས་ཀྱི་ཕོ་བྲང་གི་གཙུག་
ལག་ཁང་གསར་དུ་བཞེངས། དགེ་འདུན་གྱི་སྡེ་བཙུགས། དགོན་དེར་རྟེན་
གཙོ་བྲིས་འབུར་གྱི་སྐུ་བརྙན་བྱིན་ཅན་མང་ཞིང་། ལྷག་པར་དུ་རང་བྱོན་
ཐུགས་རྗེ་ཆེན་པོ་དང༌། དཔལ་དུས་ཀྱི་འཁོར་ལོ། ཐུབ་དབང་བྱམས་པ་ལ་
སོགས་ནི་སྐུ་རྟེན་གཙོ་བོ་ཡིན། དེ་ནས་རིམ་བཞིན་བུ་སྟོན་གྱི་དངོས་ སློབ་
སྔགས་འཆང་གཡུ་སྟོན་རྡོ་རྗེ་དཔལ་གྱིས་ཞ་ལུ་མ་ཧེ་མཆོད་པའི་འཆམ་གྱི་སྲོལ་
རྒྱུན་བཙུགས་ཏེ་ད་བར་འཆམ་གྱི་སྲོལ་མི་ཉམས་པར་གནས། །
དགོན་དེའི་བཟོ་སྐྲུན་གྱི་ཁྱད་ཆོས་སྐོར་ལ་ལོ་རྒྱུས་ཡིག་རིགས་ཁག་ལ་
གསལ་བར་མ་ངེས་ཀྱང་། ད་ཡོད་དགོན་དེའི་བཟོ་དབྱིབས་དང་ལྡེབས་རིས་
རྙིང་མ་ཁག་ལ་གཞིགས་ན། དགོན་དེ་བོད་སིལ་བུའི་དུས་རབས་སུ་བཞེངས་
པའི་དགོན་རྙིང་གལ་ཆེ་ཞིག་ཡིན་ལ། ཨར་ལས་བཟོ་སྐྲུན་ཐད་རྩ་བའི་ཆ་ནས་
བཤད་ན་བོད་ཀྱི་དགོན་གནས་རྙིང་པའི་བཟོ་དབྱིབས་ཀྱི་ཁྱད་ཆོས་ལྡན་པ་དང་།
དེ་བཞིན་རྒྱ་ནག་ལུགས་ཀྱི་ཨར་ལས་བཟོ་སྐྲུན་གྱི་ལེགས་ཆ་མང་པོ་བླངས་ཏེ་
ཟུང་དུ་འབྲེལ་ནས་བཞེངས་པ་ཞིག་རེད། གཙུག་ལག་ཁང་གི་ཡང་སྟེང་དུ་གཡུ་
རྩིའི་རྒྱ་ཕིབས་ཀྱིས་བརྒྱན་པ་དང་པུ་ཤུ་དང་ཕྱིའི་རྩིག་པའི་བཟོ་དབྱིབས་སོགས་
ནི་བོད་ཀྱི་དགོན་རྙིང་གཞན་དང་མི་འདྲ་བར་དམིགས་བསལ་གྱི་ཁྱད་ཆོས་མང་
པོ་ལྡན་པ་བཅས་སོ། །
༨. ངོ་མཚར་ཁྱད་དུ་འཕགས་པའི་ས་སྐྱ་དགོན་པ་ཇི་ལྟར་བཞེངས་པ་
215



དང་དེའི་བཟོ་རྩལ་གྱི་ཁྱད་ཆོས་སྐོར།
དཔལ་ལྡན་ས་སྐྱ་པའི་ཐོག་མ་འཁོན་དཀོན་མཆོག་རྒྱལ་པོས་བྲ་བོ་ལུང་
པར་དགོན་པ་ཆུང་ངུ་ཞིག་ཕྱག་བཏབ་ནས་ལོ་ཤས་བཞུགས་པས་དགོན་དེར་ས་
སྐྱ་གོག་པོར་གྲགས། ཉིན་ཞིག་དཔོན་སློབ་རྣམས་སྐྱོ་བསངས་སུ་ཕེབས་པའི་
སྐབས་སུ་རི་ཁ་ནས་གཟིགས་པས་དབོན་པོ་རི་གླང་པོ་ཆེ་ཉལ་བ་དང་འདྲ་བའི་
མཁལ་ཁུང་གཡས་པའི་ཐད་ན་ས་དཀར་ཞིང་སྣུམ་པ། ཆུ་གཡས་སུ་འབབ་པ་
ལ་སོགས་བཀྲ་ཤིས་པའི་ས་དཔྱད་བཟང་པོ་ཚང་བ་གཟིགས་ཏེ་འདིར་དགོན་
ཞིག་ཕྱག་བཏབ་སྟེ་སངས་རྒྱས་ཀྱི་བསྟན་པ་སྤེལ་ན་ལེགས་སྙམ། འོན་ཀྱང་
སྐབས་དེར་ཡུལ་དེའི་སྤྱིའི་བདག་པོ་ཇོ་བོ་གདོང་ནག་པ་ཡིན་སྟབས་འཁོན་
དཀོན་མཆོག་རྒྱལ་པོས་ཐབས་ལམ་སྣ་ཚོགས་ལ་བརྟེན་ནས་ས་དེ་གནང་བར་
ཞུས་པས་ཞལ་བཞེས་བཟང་པོ་ཐོབ། སྒོས་ཀྱི་ས་བདག་ཞང་ཞུང་གུ་ར་བ་དང༌།
བེནྡ་གྲོང་བཞི། ལྷ་མི་གྲོང་བདུན་བཅས་ལ་གནས་དེར་དགོན་ཆུང་ཞིག་བཏབ་
སྟེ་སངས་རྒྱས་ཀྱི་བསྟན་པ་འཛིན་སྐྱོང་སྤེལ་གསུམ་གྱི་བྱ་བ་བཟང་པོ་བསྒྲུབ་པའི་
བསམ་འདུན་ཡོད་པས་ས་རིན་འབུལ་ཆོག་པས་གནང་བར་ཞུས། གོང་གི་ས་
བདག་དེ་ རྣམས་ ཀྱིས་ ས་ རིན་ མི་ དགོས་ དགོན་ འདེབས་ པར་ཞུ་ཟེར་ ཡང་།
འཁོན་དཀོན་མཆོག་རྒྱལ་པོས་རྟ་རྒོད་མ་དཀར་པོ་གཅིག་དང་། མོ་གོས་གཅིག་
ནོར་བུའི་ཕྲེང་བ་གཅིག ཁྲུབ་གཅིག་བཅས་ས་རིན་དུ་ཕུལ། རབ་བྱུང་དང་
པོའི་ཆུ་གླང་(སྤྱི་ལོ་1073)ལོར་གྲུམ་ཆུའི་བྱང་ངོས་དབོན་པོ་རིའི་ལྡེབས་སུ་ས་
སྐྱ་དགོན་པ་ཕྱག་བཏབ། དགོན་དེ་གནས་ཡུལ་རི་མ་ལྡེབས་ཀྱི་སའི་ཁ་དོག་
དཀར་བས་ས་སྐྱ་དགོན་ཞེས་བཏགས། དུས་དེར་ས་སྐྱ་པ་བོད་ས་གནས་ཀྱི་
དབང་འཛིན་པའི་ཁྲི་ལ་འཁོད་མེད་སྟབས་རྒྱུ་ནོར་སོགས་གང་གི་ཐད་ལ་དཀའ་
ངལ་ཆེ་བས་སྐབས་དེར་དགོན་པ་གཞི་རྒྱ་ཆུང་ཙམ་ཞིག་ལས་ཕྱག་འདེབས་ཐུབ་
མེད། དེ་ནས་འགྲོ་མགོན་འཕགས་པ་བློ་གྲོས་རྒྱལ་མཚན་ཧོར་གོང་མ་ཆེན་པོའི་
216



རྒྱབ་སྐྱོར་འོག་བོད་ཁྲི་སྐོར་བཅུ་གསུམ་གྱི་བདག་པོར་གྱུར་རྗེས་དཔོན་ཆེན་ཤཱཀྱ་
བཟང་པོས་བོད་ཁྲི་སྐོར་བཅུ་གསུམ་གྱི་འབངས་མི་སེར་ལ་སྐུལ་སློང་བྱས་ཏེ་
དཔལ་ལྡན་ས་སྐྱའི་གཙུག་ལག་ཁང་རྒྱ་སྐྱེད་ལེགས་པར་གནང་། དགོན་དེའི་
བཟོ་དབྱིབས་ནི་བོད་ཀྱི་གནའ་བོའི་དགོན་པའི་ཁྱད་ཆོས་དང་ཉམས་འགྱུར་
ལྡན་ཞིང་། ནང་དུ་བྲིས་འབུར་གྱི་སྐུ་བརྙན་ཕུན་སུམ་ཚོགས་པོ་ཡོད། །
དེ་ནས་འགྲོ་མགོན་འཕགས་པའི་སྐུ་དུས་རབ་བྱུང་ལྔ་པའི་ས་འབྲུག་(སྤྱི་
ལོ་1268)ལོར། ས་སྐྱ་གྲུམ་ཆུའི་ལྷོ་ངོས་ཐང་གཤོངས་སུ་ས་སྐྱའི་ལྷ་ཁང་ཆེ་མོ་
གསར་དུ་བསྐྲུན། ད་ལྟ་མ་དག་རྒྱུན་འཇགས་སུ་ས་སྐྱ་དགོན་པ་ལྷོ་བྱང་གཉིས་
སུ་དབྱེ་བ་ལས་ལྷོ་མ་དེ་ཡིན། ལྷ་ཁང་ཆེ་མོ་དེའང་རིམ་བཞིན་རྒྱ་སྐྱེད་བྱས་ཏེ་
ཕྱིའི་རྒྱ་ཁྱོན་དང་ནང་གི་རྟེན་གསུམ་ཕུན་སུམ་ཚོགས་པོ་ཡོད་ཅིང་། ལྷ་ཁང་
ཆེན་མོའི་འདུ་ཁང་ལ་ཀ་བ་བཞི་བཅུ་ཙམ་གྱི་རྒྱ་ཁྱོན་ཡོད་ལ། དེའི་ནང་མིང་
གྲགས་ཆེ་བའི་རྒྱ་ནག་སེ་ཆེན་ཀ་བ་དང་། ནག་པོ་ཁྲག་འཛག་གི་ཀ་བ། འབྲོང་
ཕོ་ཀ་བ། སྟག་ཕོ་ཀ་བ་བཅས་ཀ་ཆེན་བཞི་ཡོད་པ་དེའི་མཐོ་ཚད་ལ་སྤྱི་ཁྲེ་བཅུ་
ཙམ་ཡོད་ཅིང༌། ལྷ་ཁང་དེ་ནི་གཞི་རྒྱ་ཆེ་ལ་བཟོ་དབྱིབས་ལེགས་པ་དང་། ཤིང་
བརྐོས་དང་གསེར་དངུལ་ཟངས་ལྕགས་ཀྱི་བཟོ་བརྐོས་ལེགས་པ། ཀ་བ་དང་།
སྦེ་ལོག གཞུ། གདུང་མ། པདྨ་ཆུ་ཚགས་སོགས་བརྩེགས་པ་བཅུ་གསུམ་ཙམ་
གྱིས་བརྒྱན་པ་བཅས་ལས་ཁྱད་དུ་འཕགས་པའི་བོད་ཀྱི་ཨར་ལས་ལག་རྩལ་
མངོན་ཐུབ། ས་སྐྱ་དགོན་བཞེངས་ཚུལ་གྱི་ལྡེབས་རིས་རྙིང་མ་ཁག་ལ་བཀོད་
པར་གཞིགས་ན། སྐབས་དེར་ཤིང་རྟ་འཁོར་ལོ་སོགས་འཕྲུལ་འཁོར་སྟབས་
བདེ་རྒྱ་ཁྱབ་ཏུ་བེད་སྤྱོད་གཏོང་བའང་རྟོགས་ཐུབ། དུས་དེར་བོད་ཀྱི་ཨར་ལས་
ལག་རྩལ་གྱི་ཆུ་ཚད་མཐོ་པོ་ཞིག་ཏུ་སླེབས་པ་མ་ཟད། སྤུན་ཟླའི་མི་རིགས་
གཞན་གྱི་ཨར་ལས་བཟོ་རྩལ་གྱི་ལེགས་ཆ་མང་པོ་བླངས་ཏེ་ད་ལྟའང་མཐོང་བ་
ཙམ་གྱིས་མི་རྣམས་དད་གུས་ཅིག་ཅར་དུ་འཆར་བ་ཞིག་ཡོད། །
དེ་བཞིན་ལྷ་ཁང་ཆེ་མོའི་ནང་བྲིས་འབུར་གྱི་སྐུ་གསུང་ཐུགས་ཀྱི་རྟེན་བྱིན་
217



ཅན་མང་དུ་གནས། འདུ་ཁང་གི་རྟེན་གཙོར་སྐུ་རྒྱུ་གསེར་ཟངས་ལས་གྲུབ་པའི་
དུས་གསུམ་སངས་རྒྱས་ ཐོག་བརྩེགས་མ་དང༌། ཡོན་གོང་མ་ཆེན་པོས་འགྲོ་
མགོན་འཕགས་པར་དབང་ཡོན་དུ་ཕུལ་བའི་ཆོས་དུང་དཀར་པོ་རྒྱང་གྲགས་མ།
མི་དབང་ཕོ་ལྷའི་སྐུ་དུས་སུ་བཞེངས་པའི་བརྒྱད་སྟོང་ལྕགས་སྒྲོག་མ། ཤིང་ཏཱ་
ལའི་ལོ་མའི་ཐོག་བྲིས་པའི་རྒྱ་དཔེ་རྩ་ཆེན་ཁག ཕྱི་ལ་ས་རྡོའི་རྩིག་པ། ནང་ལ་
ཆོས་ཀྱི་རྩིག་པ་ཞེས་ཚད་མའི་གཞུང་དང་། གསོ་རིག ནང་རིག་པ། རྣམ་
ཐར། ཆོས་འབྱུང་། དེབ་ཐེར་སོགས་བཅུ་ཕྲག་རིག་པའི་དཔེ་ཆ་བྲིས་མ་དང་
དཔར་མ་གྲངས་ལས་འདས་པ་བཞུགས་སུ་གསོལ། མདོར་ན། ས་སྐྱ་དགོན་
དང་ལྷ་ཁང་ཆེ་མོ་ནི་ཕྱིའི་བཟོ་བཀོད་ཁྱད་དུ་འཕགས་པ་དང་། ནང་དུ་བོད་ཀྱི་
རིག་གནས་ཀྱི་ནོར་བུའི་བང་མཛོད་དངོས་ཡིན་པས་ད་ལྟ་རྒྱལ་ཁབ་ཕྱི་ནང་གི་
བློ་ལྡན་སྐྱེ་བོ་ཀུན་གྱིས་གྲགས་པའི་ཡུལ་དུ་གྱུར། །
༩. འཇིག་རྟེན་ན་གྲགས་ཆེ་བའི་དགེ་ལུགས་པའི་གདན་ས་ཆེན་པོ་བཞི་
ཇི་ལྟར་བཞེངས་པ་དང་དེའི་བཟོ་སྐྲུན་གྱི་ཁྱད་ཆོས་སྐོར། །
（༡)དགེ་ལུགས་པའི་གདན་ས་བཞི་ཡི་ཐོག་མ་དགའ་ལྡན་དགོན། འབྲོག་རི་
དགའ་ལྡན་རྣམ་པར་རྒྱལ་བའི་གླིང་ནི་བོད་རབ་བྱུང་བདུན་པའི་ས་གླང་(སྤྱི་ལོ
1409) ལོར་རྗེ་ཙོང་ཁ་པ་ཆེན་པོས་ཕྱག་བཏབ། དགོན་དེ་འགོག་པ་རིའི་
ལྡེབས་སུ་ཕྱག་བཏབ་དགོས་པའི་རྒྱུ་མཚན་ནི། ཉིན་ཞིག་རྗེ་བླ་མ་ཙོང་ཁ་པ་
ཆེན་པོ་དང་ཞབས་རྗེས་སུ་འབྲང་པའི་སློབ་མ་འགའ་ཞིག་དགའ་ལྡན་དབང་པོ་
རིའི་ཉེ་འགྲམ་དུ་ཕེབས་སྐབས་ཨོ་རོག་ནག་ཆུང་ཞིག་གིས་ཙོང་ཁ་པའི་དབུ་ཞྭ་
འཁྱེར་ཏེ་འགོག་པ་རིའི་རི་ལྡེབས་ཀྱི་བྲག་གོང་ཆེན་པོ་ཞིག་གི་ཐོག་ཏུ་བཞག་
པས། རྗེ་བླ་མ་ཙོང་ཁ་པ་ཆེན་པོས་ཡ་ང་ཡི་གདན་ས་དེར་བཏབ་དགོས་པ་
འདུག་གསུངས་ཏེ་དབང་པོ་རིའི་བྱང་ངོས་འགོག་པ་རིའི་ལྡེབས་སུ་དགའ་ལྡན་
དགོན་པ་ ཕྱག་ བཏབ། ཡང་ལོ་རྒྱུས་ དེབ་ ཐེར་འགའ་ཞིག་ ཏུ་ བཀོད་ པར་
218



གཞིགས་ན། འགོག་པ་རིའི་སྟེང་དུ་གནའ་དུས་བོན་དགོན་ཆེན་པོ་ཞིག་ཡོད་པ་
དང༌། དེ་ནས་བསྟན་པའི་འཕེལ་གྲིབ་དབང་གིས་རིམ་བཞིན་ཐོར་ཞིག་ཏུ་སོང་
བས་དེ་སྟེང་དུ་འབྲོག་དགའ་ལྡན་དགོན་ཕྱག་བཏབ་ཅེས་གསུངས། དེ་ནི་ལོ་
རྒྱུས་ཀྱི་དངོས་དོན་དང་མཐུན་པ་ཞིག་རེད་སྙམ། དགོན་དེའི་གྲུབ་ཆ་གཙོ་བོ་
གྲྭ་ཚང་གཉིས་ཡོད་པ་ལས། ཤར་རྩེ་གྲྭ་ཚང་ནི་རྗེ་ཙོང་ཁ་པ་ཆེན་པོའི་དངོས་
སློབ་ཤར་པ་རིན་ཆེན་རྒྱལ་མཚན་གྱིས་ཐོག་མར་ཕྱག་བཏབ། དེ་ནས་རིམ་
བཞིན་རྒྱ་སྐྱེད་བྱས་ཏེ་ཁང་ཚན་བཅུ་གཅིག་ཡོད་པ་སྟེ། རྡོ་ཁང་དང་། ཟུང་ཇུ།
ཅོ་ནེ། སོག་པོ། ཕུ་ཁང་། ལྷོ་པ། ཉག་རེ། ཐེ་བོ། རྟ་དབོན། མངའ་རིས།
གུང་རུ་བཅས་སོ། ། བྱང་རྩེ་གྲྭ་ཚང་ནི་རྗེ་ཙོང་ཁ་པ་ཆེན་པོའི་སློབ་མ་ཧོར་ནམ་
མཁའ་དཔལ་བས་ཟུར་འཁྲིད་སློབ་དཔོན་གནང་སྟེ་ཐོག་མར་ཕྱག་བཏབ། དེ་
ནས་རིམ་བཞིན་རྒྱ་སྐྱེད་བྱས་ཏེ་ཁང་ཚན་བཅུ་གཉིས་ཡོད་པ་སྟེ། ཧར་གདོང་
དང༌། ཀླུ་འབུམ། རྒྱལ་རོང་། གོ་བོ། ཕ་ར། བསམ་བློ། ཚ་བ། ཏྲེ་ཧོར།
གསེར་ཀོང་། རྡོ་ར། ཀོང་པོ། བྲ་ཉེ་བཅས་སོ། ། དེ་རྗེས་རིམ་བཞིན་ཚོགས་
ཆེན་དང༌། ཡངས་པ་ཅན། ལྔ་མཆོད་ཁང་། ཁྲི་ཐོག་ཁང་། རྒྱུད་ཁང་སོགས་
གསར་དུ་བཞེངས། ལྷག་པར་དུ་མི་དབང་གྲགས་པ་རྒྱལ་མཚན་དང་། གཞིས་
ཀ་སྣེའུ་པ། རྒྱ་མ་ཁྲི་དཔོན་ཟླ་བ་སོགས་ཀྱིས་སྦྱིན་བདག་གནང་སྟེ། རབ་བྱུང་
བདུན་པའི་མེ་སྤྲེལ་(སྤྱི་ལོ་1416)ལོར་གསང་སྔགས་ཀྱི་གྲུབ་མཆོད་གནང་ཡུལ་
ཡངས་པ་ ཅན་ གཙུག་ལག་ ཁང་ ཀ་བ་དོན་གཉིས་ཀྱི་རྒྱ་ཁྱོན་ཡོད་ པ་ གསར་
བཞེངས་གནང༌། དེ་ནས་རྗེ་ཙོང་ཁ་པ་ཆེན་པོ་དགོངས་པ་ཆོས་དབྱིངས་སུ་
གཤེགས་རྗེས་བོད་རབ་བྱུང་བདུན་པའི་ས་ཕག་(སྤྱི་ལོ་1419) ལོར་དངུལ་
གདུང་ལྷ་ཁང་གསར་དུ་བཞེངས་ཏེ་རྗེ་ཙོང་ཁ་པ་ཆེན་པོའི་སྐུ་དམར་གདུང་རྫ་
མའི་ནང་བཞུགས་སུ་གསོལ་བའི་དངུལ་གདུང་མཐོང་བ་དོན་ལྡན་དང་། དེའི་
གཡས་གཡོན་དུ་བྲིས་འབུར་གྱི་སྐུ་བརྙན་མང་དུ་བཞེངས། སོག་པོ་ཇུན་གར་
བའི་དམག་བོད་དུ་ཡོང་སྐབས་དངུལ་གདུང་ཁ་བསྔོགས་ཏེ་ལྟ་སྐབས་རྗེ་ཙོང་ཁ་
219



པའི་སྐུ་དམར་གདུང་ཟིལ་པ་ཁྲོམ་མེར་བཞུགས་པ་དང་། དབུ་སྐྲ་ཡང་གདན་
སྟེང་དུ་འཁྱིལ་བཞིན་བཞུགས་ཡོད་པ་མཐོང་བ་ཙམ་གྱིས་དད་གུས་ཅིག་ཅར་དུ་
འཆར་ཏེ་དངུལ་གདུང་མཐོང་བ་དོན་ལྡན་ལ་གསེར་གྱི་སྒོ་ཁྱིམ་ཕུལ། དེ་ནས་
དགའ་ལྡན་ཁྲི་ཐོག་ལྔ་བཅུ་པ་དགེ་འདུན་ཕུན་ཚོགས་ཀྱིས་གསེར་བཙོ་མ་མང་དུ་
བཏང་སྟེ་གསེར་གདུང་དུ་བསྒྱུར། དེ་བཞིན་ཐང་རྒྱལ་རབས་དུས་སུ་རྒྱ་བཟའ་
ཀོང་ཇོས་བཞེངས་ཟེར་བའི་ཞལ་ཐང་ཉི་ ཤུ་རྩ་བཞི་དང་། དགའ་ལྡན་སེའུ་
ཐང་སྟེ་མིང་གོང་མ་ཤོན་ཏེས་གནང་བའི་གོས་ཐང་རྟེན་གཙོ་བཅོམ་ལྡན་འདས་
དང་། རྒྱ་ལུགས་ཀྱི་གནས་བརྟན་བཅུ་དྲུག རྒྱལ་ཆེན་རིགས་བཞི་བཅས། མི་
དབང་ཕོ་ལྷས་བཞེངས་པའི་གསེར་བྲིས་ཀྱི་བཀའ་འགྱུར་སོགས་རིན་བྲལ་བྲིས་
འབུར་གྱི་རྟེན་གྲངས་ལས་འདས་པ་ཡོད། །
མདོར་ན་དགའ་ལྡན་དགོན་ནི་དགེ་ལུགས་པའི་གདན་ས་ཆེན་པོ་བཞི་ཡི་
ནང་ནས་སྔ་ཤོས་ཤིག་ཡིན་ལ། ཕྱིའི་བཟོ་དབྱིབས་ཐོག་ནས་བལྟས་ན་རས་
གཞིའི་ཐོག་རི་མོ་མཁས་ཅན་གྱི་སོར་མོས་བྲིས་པ་ལྟར་མཛེས་ཤིང་ལྟ་ན་སྡུག་པ་
ཞིག་ཀྱང་ཡོད། །
（༢） དཔལ་ལྡན་འབྲས་སྤུངས་དགོན། དཔལ་ལྡན་འབྲས་སྤུངས་དགོན་ནི་
རྗེ་ཙོང་ཁ་པ་ཆེན་པོའི་ཐུགས་སྲས་བདུན་གྱི་ཡ་གྱལ་འཇམ་དབྱངས་ཆོས་རྗེ་བཀྲ་
ཤིས་དཔལ་ལྡན་གྱིས་རབ་བྱུང་བདུན་པའི་མེ་སྤྲེལ་(སྤྱི་ལོ་1416）ལོར་ཕྱག་
བཏབ། དགོན་དེ་ནི་དགེ་འཕེལ་དབུ་རྩེའི་རི་རྒྱུད་ཀྱི་རི་མ་ལྡེབས་སུ་གནས།
དེ་ཡང་ཐོག་མར་མཉམ་མེད་ཙོང་པ་ཆེན་པོའི་དགོངས་དོན་ལྟར། འཇམ་
དབྱངས་ཆོས་རྗེས་སྔ་རྗེས་སུ་གཟིམ་ཆུང་བྲག་ཐོག་ཁང་དང་། ད་ལྟ་ཚོགས་
ཆེན་རྒྱབ་ཀྱི་བྲག་ཕུག་ཏུ་བཞུགས་ནས་མདོ་སྔགས་ཀྱི་བསྟན་པ་རྒྱས་པར་སྤེལ་
བས་སློབ་མའི་ཚོགས་རྣམས་འདུས། སྙན་པའི་མཚན་བཟང་ཕྱོགས་བཞི་གང་
སར་ཁྱབ། དེ་རྗེས་སྣེའུ་རྫོང་དཔོན་ནམ་མཁའ་བཟང་པོ་ཁུ་དབོན་གྱིས་བསྟན་
པའི་སྦྱིན་བདག་གནང་སྟེ་ཐོག་མར་ཚོགས་ཆེན་འདུ་ཁང་དང་། སྔགས་ཁང་།
220



གྲྭ་ཤག་ཁག་གཅིག་བཅས་གསར་དུ་བསྐྲུན། དེ་ནས་རིམ་བཞིན་ལྷ་ཁང་དང་།
མགོན་ཁང་འགའ་ཞིག་བཞེངས་པ་དང་རྒྱུན་བཞུགས་གྲྭ་རྒྱུན་ཡང་ཇེ་མང་དུ་
སོང་སྟབས་འཇམ་དབྱངས་ཆོས་རྗེའི་སློབ་མ་ རྣམས་ ཀྱིས་ གྲྭ་ཚང་ཁག་ཕྱག་
བཏབ། རིམ་བཞིན་གྲྭ་ཚང་ཁག་བདུན་བྱུང་བ་སྟེ། བློ་གསལ་གླིང་དང་། སྒོ་
མང་། བདེ་ཡངས། ཤག་སྐོར། ཐོས་བསམ་གླིང་། འདུལ་བ། སྔགས་པ་
བཅས་སོ། ། དེ་ནས་དགོན་པའི་སྒྲིག་གཞིར་འཕོ་འགྱུར་ཆེན་པོ་བྱུང་སྟེ་བློ་
གསལ་གླིང་དང་། སྒོ་མང་། བདེ་ཡངས། སྔགས་པ་བཅས་གྲྭ་ཚང་བཞི་རུ་
གྱུར། དེ་ནས་དགེ་ལུགས་པར་ས་གནས་སྲིད་དབང་གི་རྒྱབ་སྐྱོར་ཤུགས་ཆེན་
ཐོབ་སྟབས་ཆོས་གཞིས་དང་གྲྭ་རྒྱུན་ཇེ་མང་དུ་ཕྱིན་ཏེ་གྲྭ་ཚང་སོ་སོས་གྲྭ་རྒྱུན་གྱི་
ཡོང་ཁུངས་ལ་གཞིགས་ནས་ཁང་ཚན་མང་དུ་བཙུགས། །
དེ་བཞིན་བྲིས་འབུར་གྱི་བཟོ་རྩལ་ཁྱད་དུ་འཕགས་པའི་སྐུ་གསུང་ཐུགས་
ཀྱི་རྟེན་བྱིན་ཅན་མང་དུ་བཞེངས་པ་སྟེ། འཇིག་རྟེན་ན་གྲགས་ཆེ་བའི་བྱམས་
པ་མཐོང་གྲོལ་དང་། སྐུ་རྒྱུ་གསེར་ཟངས་ལས་གྲུབ་པའི་དུས་གསུམ་སངས་རྒྱས་
དང་ཉེ་བའི་སྲས་ཆེན་བརྒྱད། རྗེ་རིན་པོ་ཆེའི་སྐུ་བརྙན་གསེར་ཟངས་ལས་གྲུབ་
པ་ཐོག་བརྩེགས་མ། སྐུ་རྒྱུ་འཇིམ་པ་ལས་གྲུབ་པའི་འཇིགས་བྱེད་དང་གཤིན་རྗེ་
སོགས། ཚོགས་ཆེན་དང་གྲྭ་ཚང་ཁག་ཏུ་སྟོན་པའི་འཁྲུངས་རབས་སོགས་ངོ་
མཚར་ལྡན་པའི་ལྡེབས་རིས་སྣ་ཚོགས། རྒྱུ་ལི་མ་དང་གསེར་ཟངས་ལས་གྲུབ་
པའི་བྱང་ཆུབ་མཆོད་རྟེན་དང་བཀྲ་ཤིས་སྒོ་མང་མཆོད་རྟེན་ལ་སོགས་རིན་བྲལ་
རྟེན་རྫས་དུ་མ། མདོར་ན་འབྲས་སྤུངས་དགོན་པ་ནི་བོད་ཀྱི་ཆོས་ལུགས་གྲུབ་
མཐའ་ཁག་གི་དགོན་སྡེའི་ནང་ནས་གཞི་རྒྱ་ཆེ་ཤོས་ཡིན་ལ། དགེ་ལུགས་པའི་
དགོན་སྡེ་ཆེ་གྲས་ཀྱི་ཉམས་འགྱུར་དང་ཁྱད་ཆོས་ལྡན་པ། དགེ་འཕེལ་དབུ་རྩེའི་
རི་རྒྱུད་ཀྱི་པང་དུ་གནས་པ། མཐའ་བཞི་ཤིང་སྣ་དང་འབྲས་ལྡན་ཤིང་གིས་
བསྐོར་བ། ཚོགས་ཆེན་དང་གྲྭ་ཚང་ཁག་གི་ཡང་སྟེང་དུ་གསེར་ཟངས་ཀྱི་རྒྱ་
ཕིབས་དང་། གསེར་ཟངས་ཀྱི་གན་ཇི་ར། གདུགས། རྒྱལ་མཚན། སྤེན་
221



རྒྱན་སོགས་ཀྱིས་བརྒྱན་ཏེ་གསེར་འོད་ཆེམ་ཆེམ་འཕྲོ་ཞིང་རྣམ་པར་མཛེས་པ།
སྒོ་མཆོར་དང་། མདའ་ཡབ། རབ་གསལ། སྒྲོམ་སྐྱོར། ཀ་གདུང་སོགས་ལ་
བཟོ་རྩལ་རྨད་དུ་བྱུང་བའི་བརྐོས་རིགས་སྣ་ཚོགས་ཀྱིས་བརྒྱན་པ་བཅས་བོད་ཀྱི་
ཨར་ལས་ལག་རྩལ་གྱི་ཁྱད་ཆོས་གཅིག་འདུས་སུ་མཚོན་པ་ཞིག་ཡོད། །
（༣）སེ་ར་ཐེག་ཆེན་གླིང་། སེ་ར་ཐེག་ཆེན་གླིང་ནི། རྒྱབ་རི་གླང་ཆེན་ཉལ་
བ་ལྟ་བུའི་མདུན་བྱེ་ཐང་གི་དབུས་སུ་ཙོང་ཁ་པ་ཆེན་པོའི་ཐུགས་སྲས་བདུན་གྱི་
ཡ་གྱལ་བྱམས་ཆེན་ཆོས་རྗེ་ཤཱཀྱ་ཡེ་ཤེས་ཀྱིས་རབ་བྱུང་བདུན་པའི་ས་ཕག་(སྤྱི་ལོ་
1419)ལོར་ཕྱག་བཏབ། དེ་ཡང་ཐོག་མར་དགོན་དེ་དངོས་སུ་ཕྱག་མ་བཏབ་
གོང་མཉམ་མེད་ཙོང་ཁ་པ་ཆེན་པོ་བཀྲ་ཤིས་ཆོས་སྡིངས་སུ་བཞུགས་ཏེ་སློབ་མ་
མང་པོ་དྲིན་གྱིས་བསྐྱངས། མ་འོངས་པའི་དུས་ན་གནས་དེར་མཚན་ཉིད་ཀྱི་
གདན་ས་ཆེན་པོ་ཞིག་ཆགས་ཡོང་ཞེས་ལུང་བསྟན་པ་མ་ཟད། ཐུགས་སྲས་
བྱམས་ཆེན་ཆོས་རྗེར་དགོན་སྡེ་ཕྱག་འདེབས་དགོས་པའི་ལྗགས་བཀོད་གནང་།
དུས་དེར་སྣེའུ་རྫོང་ནམ་མཁའ་བཟང་པོས་དངོས་པོ་མཁོ་སྦྱོར་གནང་སྟེ་དགོན་
དེ་བཞེངས། ཐོག་མར་ཚོགས་ཆེན་བཞེངས། དེ་ནས་རིམ་བཞིན་སྟོད་པ་དང༌།
སྨད་པ། རྒྱ། འབྲོམ་སྟེང་བཅས་གྲྭ་ཚང་ཁག་བཞི་བཞེངས་ཀྱང་ཕྱིས་དགོན་
དེའི་སྒྲིག་ གཞིར་ རིམ་ བཞིན་ འཕོ་ འགྱུར་ཆེན་ པོ་ བྱུང༌ སྟེ་ རྒྱ་ གྲྭ་ ཚང་ དང༌།
འབྲོམ་སྟེང་གྲྭ་ཚང་གཉིས་ཀ་སྟོད་པ་གྲྭ་ཚང་ལ་ཟླ་འགྲིལ་ཏེ་གྲྭ་ཚང་སྟོད་སྨད་
གཉིས་སུ་འདུས། དེ་རྗེས་སེར་བྱེས་གྲྭ་ཚང་དང་སྔགས་པ་གྲྭ་ཚང་རིམ་བཞིན་
གསར་དུ་ཆགས་ཏེ་སྟོད་པ་གྲྭ་ཚང་བྱེས་གྲྭ་ཚང་དུ་ཟླ་འགྲིལ། ཕྱིས་དགོན་དེའི་
སྒྲིག་གཞི་གསར་དུ་བཟོས་ནས་སེ་ར་ཚོགས་ཆེན་དང་། དེའི་འོག་བྱེས་གྲྭ་ཚང་
དང་། སྨད་གྲྭ་ཚང༌། སྔགས་པ་གྲྭ་ཚང་བཅས་གྲྭ་ཚང་གསུམ། ཁང་ཚན། མི་
ཚན་སོགས་གསར་དུ་ཆགས། དགོན་དེ་ཡི་ཚོགས་ཆེན་གྱིས་ལྟེ་གནས་བྱས་ཏེ་
མཐའ་བཞིར་ གྲྭ་ཚང་ དང༌། ཁང་ཚན། སྤྱིལ་ ཤག་ སོགས་ ཀྱིས་ བསྐོར་ བ།
ཚོགས་ཆེན་སོགས་ཀྱི་ཡང་སྟེང་དུ་གསེར་ཟངས་ཀྱི་རྒྱ་ཕིབས་དང༌། གན་ཇི་ར།
222



གདུགས། རྒྱལ་མཚན། སྤེན་རྒྱན་སོགས་ཀྱིས་རྣམ་པར་བརྒྱན་པ། གཟིམ་
ཆུང་དང༌། ལྷ་ཁང་། རབ་གསལ། མདའ་ཡབ། སྒོ་མཆོར་སོགས་ལ་བཟོ་
བཀོད་ངོ་མཚར་ལྡན་པའི་ཤིང་བརྐོས་དང༌། གསེར་དངུལ་ཟངས་ལྕགས་ཀྱི་
བརྐོས་སོགས་བརྐོས་རིགས་སྣ་ཚོགས་ཀྱིས་བརྒྱན་པ། འདུ་ཁང་དང་ལྷ་ཁང་
མང་པོར་ལྡེབས་རིས་ཕུན་སུམ་ཚོགས་པ། ལྷག་པར་དུ་བྲིས་འབུར་གྱི་རྟེན་གཙོ་
བྱིན་ཅན་མང་བ་སྟེ། ཀུན་མཁྱེན་བློ་གྲོས་རིན་ཆེན་སེང་གེའི་ཐུགས་དམ་གྱི་
རྟེན་རྟ་མགྲིན་ཡང་གསང་དང༌། གྲུབ་ ཐོབ་འདར་ཕྱར་གྱི་ཕུར་པ་གཏེར་མ།
ཀུན་མཁྱེན་པའི་ཤངས་མཚལ་གྱིས་བྲིས་པའི་རྟ་མགྲིན་ཡང་གསང་གི་སྐུ་ཐང་
བྱིན་ཅན། མིང་གོང་མ་ཆེན་པོ་ཡུང་ལོས་གནང་བའི་ཐུབ་དབང་གི་ཞལ་ཐང་
མཁའ་འགྲོ་བཀྲལ་བཏགས། མཚལ་དཔར་བཀའ་འགྱུར་རྒྱ་ཡིག་གི་ཚན་བྱང་
ཡོད་པ། རྒྱལ་བ་དགེ་འདུན་རྒྱ་མཚོའི་ཕྱག་བྲིས་ལྕམ་སྲིང་གཉིས་ཀྱི་སྐུ་ཐང་།
དེ་མིན་སྐུ་རྟེན་ལི་མ་དང་གསེར་ཟངས་ཀྱི་སྐུ་རྟེན་སོགས་གྲངས་ལས་འདས་པ་
བཞུགས། མདོར་ན། དགོན་དེ་ནི་བོད་ཀྱི་ཨར་ལས་བཟོ་སྐྲུན་གྱི་ཁྱད་ཆོས་
ཡོངས་སུ་ལྡན་པས་བཟོ་རིགས་ལག་རྩལ་གྱི་ནོར་བུའི་བང་མཛོད་དང་གཉིས་སུ་
མེད། །
༢
(༤) བཀྲ་ཤིས་ལྷུན་པོ། གདན་ས་ཆེན་པོ་བཞི་ཡི་ཡ་གྱལ་བཀྲ་ཤིས་ལྷུན་པོ་
ནི། དར་རྒྱས་པ་བསོད་ནམས་དཔལ་ བཟང་དང་། གཞིས་རྩེ་ རྫོང་དཔོན་
འཕྱོངས་རྒྱས་པ་ཧོར་དཔལ་འབྱོར་བཟང་པོ་གཉིས་ཀྱིས་སྦྱིན་བདག་མཛད་དེ་
རབ་བྱུང་བརྒྱད་པའི་མེ་ཡོས་(སྤྱི་ལོ་1447)ལོར་རྒྱལ་བ་དགེ་འདུན་གྲུབ་ཀྱིས་
ཕྱག་བཏབ། དེ་ཡང་ཐོག་མར་གཙུག་ལག་ཁང་དང་། འདུ་ཁང༌། གཟིམ་
ཁང་རྒྱལ་མཚན་མཐོན་པོ། གྲྭ་ཤག་སྤྱིལ་བུ་སོགས་གསར་བཞེངས་གནང་བ་མ་
ཟད། བཟོ་རྩལ་ཁྱད་དུ་འཕགས་པའི་རྟེན་གཙོ་ཐུབ་དབང་བདུད་འདུལ་མའི་
སྐུ་བརྙན་སོགས་བྲིས་འབུར་གྱི་སྐུ་བརྙན་བྱིན་ཅན་ཡང་མང་དུ་བཞེངས། དེ་
ནས་རིམ་བཞིན་རྒྱུན་བཞུགས་དགེ་འདུན་པ་ཇེ་མང་དུ་སོང་སྟབས་དགོན་དེའི་
223



གཞི་ཁྱོན་རྒྱ་ཆེར་སོང་ནས་ཐོག་མར་གྲྭ་ཚང་གསུམ་དུ་དབྱེ་བ་སྟེ། ཐོས་བསམ་
གླིང་དང་། དཀྱིལ་ཁང་གྲྭ་ཚང་། ཤར་རྩེ་གྲྭ་ཚང་བཅས་སོ། ། དེ་རྗེས་པཎ་
ཆེན་སྐུ་ཕྲེང་བཞི་པ་བློ་བཟང་ཆོས་ཀྱི་རྒྱལ་མཚན་གྱིས་རྒྱལ་བ་དགེ་འདུན་གྲུབ་
པའི་དགོངས་འདུན་ལྟར་རབ་བྱུང་བཅུ་པའི་མེ་འབྲུག་(སྤྱི་ལོ་1616)ལོར་རྒྱུད་
པ་གྲྭ་ཚང་གསར་དུ་བཞེངས། དགོན་དེ་ནི་གདན་ས་ཆེན་པོ་གཞན་དང་འདྲ་
བར་གཞི་རྒྱ་ཆེ་ལ་ཕྱིའི་བཟོ་བཀོད་ལེགས་པ་དང༌། དགོན་སྡེ་ཆེན་པོའི་ཉམས་
འགྱུར་ལྡན་པ། བོད་ཀྱི་དགོན་སྡེའི་བཟོ་སྐྲུན་གྱི་ཐུན་མོང་མ་ཡིན་པའི་ཁྱད་
ཆོས་ཏེ་དགོན་པའི་ཡང་སྟེང་དུ་གསེར་ཟངས་ཀྱི་རྒྱ་ཕིབས་གསེར་འོད་ཆེམ་ཆེམ་
འཕྲོ་བ། དེ་བཞིན་གསེར་ཟངས་ཀྱི་གན་ཇི་ར་དང་། རི་དྭགས་ཆོས་འཁོར།
སྤེན་རྒྱན། གདུགས་དང་རྒྱལ་མཚན་སོགས་ཀྱིས་རྣམ་པར་བརྒྱན་པ། འདུ་
ཁང་དང་། གྲྭ་ཚང་། ལྷ་ཁང་། མགོན་ཁང་། མདའ་ཡབ། རབ་གསལ།
སྒོ་མཆོར་ སོགས་ ཀྱི་ ཀ་ གདུང་ དང༌ སྒོ་ཁྱིམ་ ཁག་ ལ་ ཤིང༌ བརྐོས་ དང་ ལི་ མ།
གསེར་དངུལ་ཟངས་ལྕགས་ཀྱི་བརྐོས་རིགས་སྣ་ཚོགས་ཀྱིས་བརྒྱན་ཏེ་མཐོང་བ་
ཙམ་གྱིས་ཡིད་དབང་འཕྲོག་པ། ལྷག་པར་དུ་འདུ་ཁང་དང་། ལྷ་ཁང་ཁག་ལ་
སྐུ་རྒྱུ་ཛྷ་གླིམ་ དང༌། གསེར་ཟངས་ བཅས་ ལས་ གྲུབ་ པའི་བཟོ་རྩལ་ཁྱད་དུ་
འཕགས་པའི་སྐུ་བརྙན་དང་། གསེར་གདུང༌། དངུལ་གདུང་སོགས་མང་བ།
སངས་རྒྱས་བཅོམ་ལྡན་འདས་ཀྱི་མཛད་བརྒྱ་དང༌། ལྷ་སྐུ། སྲུང་མ་ཁག་གི་
ལྡེབས་རིས་ཚར་དུ་དངར་བ། མདོར་ན། དགོན་དེ་བོད་རང་གི་ཨར་ལས་
བཟོ་སྐྲུན་གྱི་ཁྱད་ཆོས་ཡོངས་སུ་ཚང་བ་དང་། བོད་མི་རིགས་ཀྱི་བློ་གྲོས་རྩལ་
ནུས་ཡོངས་སུ་མཚོན་ཐུབ་པ་ཞིག་ཡོད། །
བཞི། བོད་ཀྱི་རྫོང་གཞིས་ཁག་དང་སྡེ་དཔོན་མི་དྲག་གི་
གཟིམ་ཤག་གཙོ་བོ་ཁག་གི་ཨར་ལས་བཟོ་སྐྲུན་གྱི་ཁྱད་ཆོས་སྐོར། །
བོད་ཀྱི་ལོ་རྒྱུས་ཡིག་རིགས་ཁག་ལ་གཞིགས་ན་རྫོང་ཞེས་པའི་སྲིད་འཛིན་
224



གྱི་སྡེ་ཁག་དེ་ཐོག་མར་རྒྱལ་ཕྲན་སིལ་མའི་དུས་མཇུག་ཏུ་བྱུང་བ་ལུང་དང་རིག་
པས་དཔྱད་ཐུབ་པ་ཞིག་རེད། དེ་ནས་ས་སྐྱ་པའི་སྲིད་དབང་དངོས་སུ་བཙུགས་
རྗེས་བོད་ཁྲི་སྐོར་བཅུ་གསུམ་ཞེས་ལ་སྟོད་ལྷོ་བྱང་གཉིས་དང༌། གུར་མོ། ཆུ་
མིག ཤངས། ཞ་ལུ་སྟེ་གཙང་གི་ཁྲི་སྐོར་དྲུག རྒྱུ་མ་དང་། འབྲི་གུང་། ཚལ་
པ། ཐང་པོ་ཆེ། ཕག་གྲུ། གཡའ་བཟང་སྟེ་དབུས་ཀྱི་ཁྲི་སྐོར་དྲུག དབུས་
གཙང་གཉིས་ཀྱི་མཚམས་ཡར་འབྲོག་ཁྲི་སྐོར་གཅིག ཁྲི་སྐོར་རེ་ལ་ལྷ་སྡེ་བཞི་
སྟོང་དང་མི་སྡེ་དྲུག་སྟོང་ཡོད་ཅེས་འཁོད། 《ས་སྐྱའི་གདུང་རབས་རིན་ཆེན་
བང་མཛོད》སོགས་ལོ་རྒྱུས་དེབ་ཐེར་ཁག་ལ་འཁོད་པར་གཞིགས་ན་དེའི་དུས་
བོད་དུ་ཧོར་ལུགས་བཞིན་ཧོར་དུད་ཆུང་དང་། དུད་ཆེན། རྟ་མགོ། བརྒྱ་
སྐོར། སྟོང་སྐོར། ཁྲི་སྐོར། ཞིང་ཞེས་སྲིད་འཛིན་ གྱི་ སྡེ་ཚན་བཙུགས་ཏེ་
དབུས་གཙང་ཡོངས་སུ་ཁ་ལོ་བསྒྱུར། དེ་ནས་ཕག་གྲུའི་སྲིད་དབང་དངོས་སུ་
བཙུགས་རྗེས་ཁྲི་སྐོར་བཅུ་གསུམ་ གྱི་སྲིད་འཛིན་སྡེ་ཚན་ལམ་ལུགས་མེད་པ་
བཟོས་ཏེ་དེ་སྔའི་རྫོང་གཞིས་ཁག་བསྐྱར་གསོ་གནང་བ་མ་ཟད། གོང་དཀར་
རྫོང་དང་། བྲག་དཀར་རྫོང་། སྣེའུ་རྫོང་། འོལ་ཁ་སྟག་རྩེ་རྫོང་། གཞིས་ཀ་
བསམ་གྲུབ་རྩེ་རྫོང་། ་གཉལ་ལྷུན་རྩེ་རྫོང་། རོང་རིན་སྤུངས་རྫོང་། གྲི་གུ་རྫོང་
སོགས་དབུས་གཙང་གི་ལྟེ་གནས་ས་ཆ་ཁག་ཏུ་རྫོང་ཆེན་བཅུ་གསུམ་བཙུགས།
རྫོང་དཔོན་གྱི་ལོ་དུས་ལོ་གསུམ་རེ་བཟོས་ཏེ་རྫོང་དཔོན་གཏོང་བའི་ལམ་ལུགས་
བཙུགས། དུས་དེར་རྫོང་ཞེས་པ་ནི་སྲིད་འཛིན་གྱི་སྒྲིག་གཞི་ཡིན་ལ། དམག་
དོན་གྱི་བཀོད་འདོམས་ཁང་ཡང་ཡིན། དེར་བརྟེན་རྫོང་ཁག་གི་ཨར་ལས་བཟོ་
སྐྲུན་ནི་ཕོ་བྲང་གི་ཉམས་འགྱུར་དང་དམག་དོན་གྱི་མཁར་རྫོང་ཟུང་དུ་འབྲེལ་བ་
སོགས་དམིགས་བསལ་གྱི་ཁྱད་ཆོས་དུ་མ་ལྡན། གཤམ་དུ་དབུས་གཙང་ཁུལ་གྱི་
དཔེ་མཚོན་འོས་པའི་རྫོང་གཞིས་ཆེ་གྲས་འབའ་ཞིག་གི་བཟོ་སྐྲུན་གྱི་ཁྱད་ཆོས་
རགས་ཙམ་བཀོད་པ་འདི་ལྟར། །
༡. ཕོ་བྲང་གི་ཉམས་འགྱུར་ལྡན་པའི་གཞིས་ཀ་བསམ་གྲུབ་རྩེ་རྫོང་།
225



ཕོ་བྲང་གི་ཉམས་འགྱུར་ལྡན་པའི་གཞིས་ཀ་བསམ་གྲུབ་རྩེ་རྫོང་ནི་སྡེ་སྲིད་
ཕག་གྲུའི་སྐབས་གསར་དུ་བཙུགས་པའི་རྫོང་ཆེན་བཅུ་གསུམ་གྱི་ཡ་གྱལ་ཞིག་
ཡིན། དེ་ནི་གདན་ས་ཆེན་པོ་བཀྲ་ཤིས་ལྷུན་པོའི་ཤར་ངོས་ཀྱི་རི་སྟེང་དུ་ཆགས་
པ་དང་། ས་རྡོ་ཤིང་གསུམ་ལས་གྲུབ་པའི་གནའ་དུས་ཀྱི་བོད་ཁང་བཟོ་སྐྲུན་གྱི་
ཁྱད་ཆོས་དང་ལྡན་པ། རྫོང་གི་ཕྱིའི་བཟོ་བཀོད་རྩེ་པོ་ཏ་ལ་དང་ཅུང་འདྲ་བས་
པོ་ཏ་ལ་ཆུང་ཆུང་ཞེས་ཤོད་སྲོལ་འདུག དེའི་དབུས་ཀྱི་ཁང་པ་མཐོ་ཤོས་ལ་
ཐོག་བརྩེགས་བདུན་བརྒྱད་ཙམ་ཡོད་ལ་བཙག་དམར་གསོལ་བ་དང་། ཤར་
ནུབ་གཉིས་ཀྱི་ཁང་པ་ཐོག་བརྩེགས་ཅན་ལ་ས་དཀར་གསོལ་བ། དབུས་ཀྱི་
མཁར་རྫོང་དམར་པོ་དེ་རྣམས་རབ་གསལ་རྒྱ་ཆེ་ལ་སྒྲོམ་སྐྱོར་མཛེས་པ། ཡང་
སྟེང་དུ་དར་ཚོན་སྣ་ལྔ་བརྒྱན་པ། རྫོང་དེའི་སྟེང་ཐོག་གི་མཆོད་ཁང་ཁག་ཏུ་
བཟོ་བརྐོས་ལེགས་པའི་བྲིས་འབུར་གྱི་སྐུ་གསུང་ཐུགས་ཀྱི་རྟེན་མང་བ། དེའི་
རྟེན་གཙོ་ནི་བྱམས་པ་ཁྲོམ་གཟིགས་མ་ཞེས་པ་ཞིག་ཡོད་ལ། ནོར་བཟང་རྣམ་
ཐར་ནང་གི་རིན་ཆེན་གཡུ་ཡི་བརྡར་རྡོ་ཞེས་མཐོང་དཀའ་བའི་རྡོ་ནག་གྲུ་བཞི་
ནར་མོ་ཞིག་ཀྱང་ནང་རྟེན་དུ་བཞུགས། བར་ཐོག་ཏུ་སྤྱི་རྫོང་གི་གཞུང་ལས་
ཁང་དང༌། རྫོང་དཔོན་ལས་དྲུང་སོགས་ཀྱི་སྡོད་ཁང༌། འོག་ཐོག་ཏུ་ནང་ཟན་
དང་ལས་མི་རྣམས་ཀྱི་སྡོད་ཁང་དང༌། མཛོད་ཁང་། གཤམ་འོག་གི་ཤར་ངོས་
སུ་ འཇིག་ རྟེན་ མི་ཡུལ་དུ་མཐོང་དཀའ་བའི་བཙོན་ཁང་ ཆེན་ པོ་ ཞིག་ ཡོད།
མདོར་ན། རྫོང་དེ་ཡི་ཕྱིའི་བཟོ་དབྱིབས་ལ་བལྟས་ན་ཕོ་བྲང་གི་ཉམས་འགྱུར་
དང་དམག་དོན་གྱི་མཁར་རྫོང་ཟུང་དུ་འབྲེལ་བ་དང་། ནང་གི་སྒྲིག་བཀོད་ལ་
བལྟས་ཚེ་ཆོས་སྲིད་གཉིས་ལྡན་གྱི་བཀས་བཀོད་རྒྱུད་འཛིན་ལམ་ལུགས་ཀྱི་ཁྱད་
ཆོས་ཡོངས་སུ་མངོན་ཐུབ་པ་སྟེ། མཁར་རྫོང་གི་ལྟེ་བར་བོད་ཀྱི་མཛེས་རྩལ་
བརྐོས་རིགས་ཀྱིས་རྣམ་པར་བརྒྱན་པའི་ལྷ་ཁང་དང༌། དཔོན་རིགས་ཀྱི་གཟིམ་
ཤག་དང་གཞུང་ལས་ཁང་། གུ་དོག་ལ་མུན་པ་ནག་པའི་ནང་ཟན་གྱི་སྡོད་ཁང་།
སྒོ་སྒེའུ་ཁུང་དང་དཀར་ཆ་ཏིལ་འབྲུ་ཙམ་ཡང་མེད་པའི་བཙོན་ཁང་། འབངས་
226



གྱེན་ལོག་དང་ཡུལ་སྡེ་ཕན་ཚུན་གྱི་ཟིང་ཆར་འགོག་རྒོལ་བྱེད་པའི་དམག་མཁོའི་
འཛིང་རག་སོགས་ལས་གྲུབ་པའི་བོད་ཀྱི་ཨར་ལས་བཟོ་སྐྲུན་གྱི་དམིགས་བསལ་
ཁྱད་ཆོས་ཡོངས་སུ་ཚང་བའི་མཁར་རྫོང་ཞིག་ཡིན། །
༢.ཆོས་སྡེའི་ཉམས་འགྱུར་དང་མཁར་རྫོང་ཟུང་དུ་འབྲེལ་བའི་འབྲི་
གུང་རྫོང་ཞོལ།
འབྲི་གུང་རྫོང་ཞོལ་ནི་ད་ལྟའི་མལ་གྲོ་གུང་དཀར་རྫོང་ཁོངས་ཉི་མ་ལྕང་
རར་གནས་པ་དང་། རྫོང་དེ་སྲིད་འཛིན་དུས་རབས་གང་ཞིག་ཏུ་གསར་དུ་
བཙུགས་མིན་བསྐོར། རང་ཉིད་ཀྱིས་མཐོང་བའི་ཚད་ལྡན་ལོ་རྒྱུས་ཡིག་རིགས་
ཁག་ལ་གསལ་བར་མི་འཁོད་ཀྱང་། ཨར་ལས་བཟོ་སྐྲུན་གྱི་ཁྱད་ཆོས་ལ་བལྟས་
ན་གཞིས་ཀ་བསམ་གྲུབ་རྩེ་དང་འདྲ་བའི་ཕྱོགས་ ཤིན་ཏུ་མང་། རྫོང་དེའི་
ཆགས་ཡུལ་ནི་ཆུ་བོ་ཆེན་པོ་གཉིས་གཅིག་ཏུ་འདུས་པ་དང་ལམ་གསུམ་མདོར་
གནས་པའི་རི་བོ་ཞིག་གི་སྟེང་དུ་ཆགས་པ་དང༌། ས་དབྱིབས་ལ་བལྟས་ཚེ་ས་སྐྱ་
དང་ཕག་གྲུ་སྡེ་སྲིད་ཀྱི་དུས་སྐབས་སུ་ཁྲི་དཔོན་ཕན་ཚུན་དབར་དང་བཀའ་
བརྒྱུད་པའི་དབང་འཛིན་པ་ནང་ཁུལ་དབར་དམག་འཁྲུག་ཡང་ཡང་ལངས་
བས་དམག་དོན་འཐབ་ཇུས་ཐོག་དོ་སྣང་ཆེན་པོ་བྱས་ཏེ་བཙུགས་པ་ཞིག་རེད་
སྙམ། རྫོང་གི་ཁང་པ་ནི་ས་རྡོ་ཤིང་གསུམ་ལས་གྲུབ་པའི་གནའ་བོའི་བོད་ཁང་
གཞི་རྒྱ་ཆེ་ལ་ཐོག་བརྩེགས་ཅན་ཞིག་ཡོད་པ་དང༌། ཕྱི་ཡི་བཟོ་བཀོད་ཀྱི་ཐད་
ནས་བལྟས་ཚེ་གནའ་བོའི་དགོན་སྡེ་དང་དམག་དོན་གྱི་མཁར་རྫོང་ཟུང་དུ་
འབྲེལ་བ་བརྗིད་ཆགས་ལྟ་ན་སྡུག་པ་ཞིག་ཡོད། ཁང་པའི་ལྟེ་གནས་འདུ་ཁང་
དང་ལྷ་ཁང་ཁག་ནང་བཟོ་རྩལ་ལེགས་པའི་སྐུ་གསུང་ཐུགས་ཀྱི་རྟེན་མང་བ་
དང༌། གནའ་བོའི་དགོན་གནས་ཀྱི་ཉམས་འགྱུར་ལྡན་པ་ཞིག་ཡོད་ཅིང་། དེ་
འོག་མཛེས་རིས་ཀྱིས་བརྒྱན་པའི་རྫོང་དཔོན་གྱི་གཟིམ་ཤག་དང་། ལས་དྲུང་གི་
ལས་ཤག རྫོང་སྲིད་འཛིན་གྱི་གཞུང་ལས་ཁང་། ཤོད་དུ་མུན་ནག་གུ་དོག་གི་
227



ནང་ཟན་གྱི་སྡོད་ཁང་དང་མཛོད་ཁང་། དེ་བཞིན་མཐོང་བ་ཙམ་གྱིས་ལུས་ཀྱི་
བ་སྤུ་ཡོངས་སུ་ཟིང་བའི་བཙོན་ཁང་སོགས་ཡོད། མདོར་ན་རྫོང་དེའི་ཕྱིའི་བཟོ་
བཀོད་ལ་བལྟས་ན་བོད་ཀྱི་གནའ་བོའི་དགོན་སྡེའི་ཉམས་འགྱུར་དང་དམག་
མཁོའི་མཁར་རྫོང་ཟུང་དུ་འབྲེལ་བ་དང་། ནང་གི་བཀོད་པར་བལྟས་ན་ཆོས་
སྲིད་ཟུང་འབྲེལ་གྱི་སྲིད་འཛིན་ལམ་ལུགས་ཀྱི་ཁྱད་ཆོས་ཡོངས་སུ་ཚང་བ། འདུ་
ཁང་དང་། ལྷ་ཁང་། གཟིམ་ཁང་། གཞུང་ལས་ཁང་སོགས་ལ་ཤིང་བརྐོས་
དང་ཁ་མདོག་རྣམ་པར་བཀྲ་བའི་མཛེས་རིས་ཀྱིས་བརྒྱན་པ། གོག་ཧྲུལ་མུན་
ནག་གི་ནང་ཟན་སྡོད་ཁང་། མི་ཡུལ་ན་མཐོང་དཀའ་བའི་བཙོན་ཁང་སོགས་
གདུག་རྩུབ་མུན་ནག་གི་བཀས་བཀོད་རྒྱུད་འཛིན་གྱི་རྣམ་པ་ཡོངས་སུ་མཚོན་པ་
ཞིག་ཡོད། །
༣. བརྗིད་ཆགས་ཉམས་འགྱུར་ཅན་གྱི་རྣམ་སྲས་གླིང་གི་གཞིས་ཀ།
རྣམ་སྲས་གླིང་གི་གཞིས་ཀ་ནི། ད་ལྟའི་ལྷོ་ཁ་གྲྭ་ནང་རྫོང་ཁོངས་སུ་
གནས། གཞིས་ཀ་དེ་ནི་བོད་དབུས་གཙང་རུ་བཞིར་དཔེ་མཚོན་འོས་པའི་གཞི་
རྒྱ་ཆེ་ལ་ཨར་ལས་བཟོ་བཀོད་ལེགས་པའི་ཞིང་བྲན་བདག་པོའི་གཞིས་ཀ་ཞིག་
རེད། གཞིས་ ཀའི་ ཁང་ པ་ གཙོ་བོ་ ནི་ མཐོ་ཚད་ཐོག་ བརྩེགས་ བདུན་དང་།
ལྕགས་རི་ཕྱི་ནང་གཉིས་ཀྱིས་བསྐོར་བ། ལྕགས་རི་ནང་མར་མཐོ་ཚད་སྤྱི་ཁྲེ་
དྲུག་ལྷག་ཙམ་དང་ཞེང་ཚད་སྤྱི་ཁྲེ་གཉིས། ལྕགས་རིའི་ཟུར་བཞིར་མཁར་རྫོང་།
ལྕགས་རི་ཕྱི་མར་མཐོ་ཚད་སྤྱི་ཁྲེ་གཉིས་དང་ཞེང་ཚད་སྤྱི་ཁྲེ་ཕྱེད་ཙམ། ལྕགས་
རི་ཕྱི་ནང་བར་ཁ་ཞེང་སྤྱི་ཁྲེ་ལྔ་དང་གཏིང་ཚད་སྤྱི་ཁྲེ་གསུམ་བྱས་པའི་ཆུ་ཡུར།
ཁང་པའི་ལྟེ་གནས་སུ་བཟོ་རྩལ་རྨད་དུ་བྱུང་བའི་ཤིང་བརྐོས་དང་མཛེས་རིས་སྣ་
ཚོགས་ཀྱིས་བརྒྱན་པའི་མཆོད་ཁང་དང་། ཞིང་བྲན་བདག་པོའི་གཟིམ་ཤག
ཕྱག་མཛོད་དང་ལས་དྲུང་གི་ལས་ཤག ཤག་སྐོར་དུ་ནང་ཟན་དང་ལས་མིའི་
སྡོད་ཁང་། འོག་ཤོད་དུ་མཛོད་ཁང་དང་བཙོན་ཁང་། མཐའ་སྐོར་ཏུ་རྟ་ར་
228



དང་ཕྱུགས་ར། ཁང་ཆེན་གྱི་གཡས་ཕྱོགས་སུ་མཐའ་བཞི་ལྗོན་ཤིང་གིས་བསྐོར་
བ་དང་། ཁ་མདོག་རྣམ་པར་བཀྲ་བའི་མེ་ཏོག་སྣ་ཚོགས་བཞད་པའི་སྤྲོ་ཁང་
སོགས་ཧ་ཅང་གཞི་རྒྱ་ཆེ་ལ་སྤྲོ་ཉམས་ལྡན་པ་ཞིག་ཡོད། མདོར་ན་རྣམ་སྲས་
གླིང་གི་གཞིས་ཀ་དེ་ནི་གཞི་རྒྱ་ཆེ་ལ་ས་རྡོ་ཤིང་གསུམ་ལས་གྲུབ་པའི་གནའ་བོའི་
བོད་ཁང་བརྗིད་ཆགས་ངོ་མཚར་ལྡན་པ་དང༌། ཐོག་བརྩེགས་ཅན་གྱི་ཁང་ཆེན་
གྱི་སྟེང་ཐོག་ཏུ་ཚོམས་ཆེན་དང་དེའི་ནང་སྐུ་རྒྱུ་གསེར་ཟངས་སོགས་ལས་གྲུབ་
པའི་སྐུ་བརྙན་བྱིན་ཅན་མང་བ། དེའི་འོག་ཏུ་ཤིང་བརྐོས་དང་མཛེས་རིས་སྣ་
ཚོགས་ཀྱིས་བརྒྱན་པའི་མངའ་བདག་གི་གཟིམ་ཆུང་དང༌། ཕྱག་མཛོད་དང་
ལས་དྲུང་གི་ལས་ ཤག ནང་ཟན་གྱི་སྡོད་ཁང་། བཙོན་ཁང་སོགས་བཀས་
བཀོད་རྒྱུད་འཛིན་ཞིང་བྲན་ལམ་ལུགས་ཀྱི་ཁྱད་ཆོས་ཡོངས་སུ་ཚང་བའི་གཞིས་
ཀ་ཞིག་ཡིན། །
ལྔ། བོད་ཀྱི་ཨར་ལས་བཟོ་སྐྲུན་གྱི་རྩ་བའི་ཁྱད་ཆོས་སྐོར། །
བོད་ཀྱི་ཨར་ལས་བཟོ་སྐྲུན་གྱི་རྩ་བའི་ཁྱད་ཆོས་ནི། ལོ་རྒྱུས་ཡུན་རིང་བ་
དང་། ཡུལ་བབས་དང་མཐུན་པ། ཨར་ལས་ ཀྱི་རྣམ་ གྲངས་མང་བ། ས་
གནས་དང་མི་རིགས་ཀྱི་ཁྱད་ཆོས་མངོན་གསལ་དོད་པ་སོགས་དགེ་མཚན་ཤིན་
ཏུ་མང་། ལེ་ཚན་གོང་མར་བཀོད་པ་ལྟར། ད་ཡོད་ཆབ་མདོ་ཁ་རུབ་སོགས་ཀྱི་
ས་འོག་ནས་ཐོན་པའི་གནའ་རྫས་དང་། ལོ་རྒྱུས་ཀྱི་དཔྱད་གཞིའི་ཡིག་རིགས་
ཚད་ལྡན་ཁག་ལ་གཞིགས་ན། མི་ལོ་ལྔ་སྟོང་ཙམ་གྱི་སྔ་རོལ་དུ་ས་རྡོ་ཤིང་གསུམ་
ལས་གྲུབ་པའི་གནའ་བོའི་ཁང་རྙིང་ཁག་བཅུ་དགུ་ཙམ་ཐོན་པ་དེའི་ཐོག་ནས་
བོད་ས་མཐོའི་ཐོག་ཨར་ལས་བཟོ་སྐྲུན་གྱི་ལག་རྩལ་དར་སྔ་བ་དང༌། ལྷག་པར་
དུ་མི་རྣམས་ཧ་ལས་དགོས་པ་ཞིག་ལ་མི་ལོ་སྟོང་ཕྲག་དུ་མའི་སྔོན་དུ་གཞི་རྒྱ་ཆེ་ལ་
ཐོག་བརྩེགས་གཉིས་ལྡན་གྱི་ཁང་པ་རྒྱག་ཐུབ་ཀྱི་ཡོད་ཅིང་། དེ་ནས་སྤྱི་ཚོགས་
གོང་དུ་འཕེལ་བ་དང་སྦྲགས་བོད་ཀྱི་ལོ་རྒྱུས་ཀྱི་དུས་མཚམས་སོ་སོར་དམངས་ཀྱི་
229



སྡོད་ཁང་དང༌། བཙན་པོའི་ཕོ་བྲང་སོགས་རིམ་བཞིན་བཞེངས། ད་ལྟ་ང་
ཚོས་དངོས་སུ་མཇལ་རྒྱུ་ཡོད་པའི་གནའ་བོའི་ཁང་པ་ནི། བཙན་པོའི་དུས་
རབས་སུ་བཞེངས་པའི་མཁར་གྱི་ཐོག་མ་ཕོ་བྲང་ཡུམ་བུ་གླ་སྒང་དང་། མུ་ཁྲི་
བཙན་པོའི་སྐུ་དུས་སུ་ཕྱག་བཏབ་པའི་དྭངས་ར་གཡུ་བུན་དགོན། དགའ་བཞི་
འཕྲུལ་ནང་གཙུག་ལག་ཁང་། རྒྱ་སྟག་ར་མོ་ཆེ། བུ་ཆུ་གསེར་གྱི་ལྷ་ཁང་། ཀ་
ཚལ་དགོན་པ། བསམ་ཡས་མི་འགྱུར་ལྷུན་གྱིས་གྲུབ་ པའི་ གཙུག་ལག་ཁང་
སོགས་དང་། བོད་སིལ་བུའི་དུས་སྐབས་སུ་བཞེངས་པའི་མཐོ་ལྡིང་གཙུག་ལག་
ཁང་དང་། གུ་གེ་ཕོ་བྲང་། རྭ་སྒྲེང་དགོན། ཞ་ལུ་དགོན། ལྷོ་བྲག་སྲས་
མཁར་དགུ་ཐོག ས་སྐྱའི་དུས་རབས་སུ་བཞེངས་པའི་ས་སྐྱའི་ལྷ་ཁང་ཆེ་མོ།
ཕག་གྲུའི་དུས་རབས་སུ་བཞེངས་པའི་དགེ་ལུགས་པའི་གདན་ས་ཆེན་པོ་བཞི།
གཡུང་དྲུང་བོན་གྱི་སྟོབས་རྒྱལ་སྨན་རི་དགོན་སོགས་གནའ་བོའི་བཙན་པོའི་ཕོ་
བྲང་དང་དགོན་སྡེ་སོགས་མང་པོ་ཡོད། །
དེ་བཞིན་བོད་ཀྱི་ཨར་ལས་ཀྱི་ཁྱད་ཆོས་གཞན་ཞིག་ནི། ཡུལ་བབས་དང་
མཐུན་པ་དེ་ཡིན་ཞིང༌། བོད་ས་མཐོའི་ཐོག་གནས་པའི་སྐྱེ་བོ་ཀུན་གྱིས་ལག་
ལེན་དངོས་ཀྱི་ནང་ནས་ཨར་ལས་བཟོ་སྐྲུན་ དེའང་ཡུལ་བབས་དང་ བསྟུན་
དགོས་པ་དེ་གལ་འགངས་ཆེ་བའི་མྱོང་ཚོར་ཞིག་རེད། བོད་ཀྱི་ས་ཆ་མང་ཆེ་བ་
ས་ཁ་མཐོ་བ་དང་། གྲང་ངར་ཤིན་ཏུ་ཆེ་བ། རླུང་པོ་ལྡང་བ་སོགས་རང་འབྱུང་
ཁམས་ཀྱི་ཆ་རྐྱེན་ཞན་སྟབས་ཁང་པའི་བཟོ་དབྱིབས་མི་འདྲ་བ་མང་ཡང་རྒྱུ་ཆ་
གཙོ་བོ་ནི་ཡུལ་བབས་ཀྱི་ཐོན་ཁུངས་ཏེ་ས་རྡོ་ཤིང་གསུམ་ལས་གྲུབ་པ་ཤ་སྟག་
ཡིན། དེ་ཡང་ཁང་པའི་རྩིག་པ་ནི་ཐོག་མར་ཆུ་རྡོ་དང་། རྡོ་གཡམ། གྱང་།
ས་ཕག རྩྭ་བསྲེས་འདམ་ པ་ལས་གྲུབ་པ་དང༌། དེ་ནས་སྤྱི་ཚོགས་གོང་དུ་
འཕེལ་བ་དང་སྦྲགས་སོ་ཕག་དང་། ལས་སྣོན་བྱས་པའི་རྡོ་གྲུ་བཞི་ནར་མོ། རྡོ་
རྩིག་བར་ལྕབ་ལེ་གཏོང་བ་སོགས་ལས་གྲུབ། དེར་བརྟེན་གནའ་བོའི་ཁང་པ་
མང་ཆེ་བ་རྩིག་ཞེང་ཆེ་བ་དང་འཐེན་ཆ་གཏོང་བ། སྒོ་སྒེའུ་ཁུང་ཆུང་བ། ཐོག་
230



དཔངས་དམའ་བ། དབྱར་ཁ་སིལ་བ། དགུན་ཁ་དྲོ་བ་སོགས་ཀྱི་ཁྱད་ཆོས་དུ་
མ་ལྡན་ནོ། །
གཞན་ཡང་ཨར་ལས་བཟོ་སྐྲུན་གྱི་རྣམ་པའི་ཐད་ནས་གླེང་ན། རྒྱལ་པོའི་
ཕོ་བྲང་དང་། གནའ་བོའི་མཁར་རྫོང་། བསྟན་པའི་གཙུག་ལག་ཁང་། ཆོས་
སྡེ་ཆེན་པོ། རྫོང་ཆེན། གཞིས་ཀ། སྤྲོ་ཁང། མི་སེར་གྱི་སྡོད་ཁང་སོགས་རྣམ་
གྲངས་མང་བ་དང་། དེ་དག་ལའང་རང་སོ་སོའི་ཐུན་མོང་མ་ཡིན་ པའི་ ས་
གནས་དང་མི་རིགས་ཀྱི་ཁྱད་ཆོས་ལྡན་པ་བཅས་སོ། །
བོད་མི་དམངས་ཀྱིས་མི་ལོ་སྟོང་ཕྲག་དུ་མའི་ནང་ཨར་ལས་ལག་རྩལ་གྱི་
ཉམས་མྱོང་གསོག་འཇོག་དང་། མཐའ་བཞིའི་མི་རིགས་གཞན་གྱི་ཕུལ་བྱུང་གི་
ལེགས་བྱ་མང་པོ་བླངས་པ་ལས་རང་མི་རིགས་ཀྱི་ཨར་ལས་བཟོ་སྐྲུན་གྱི་ལག་
རྩལ་ཆ་ཚང་ཞིག་གྲུབ་པ་རེད། བོད་ཀྱི་ཨར་ལས་བཟོ་སྐྲུན་ལ་ས་གནས་དང་མི་
རིགས་ཀྱི་ཁྱད་ཆོས་མངོན་གསལ་དོད་པོ་ལྡན་ལ་དགེ་མཚན་ཡང་ཕུན་སུམ་
ཚོགས་པོ་ལྡན་པ་སྟེ། གནའ་བོའི་ཁང་པ་མང་ཆེ་བ་ནི་བཟོ་དབྱིབས་བབས་
ཆགས་པ་དང༌། བརྗིད་ཉམས་ལྡན་པ། མཐོ་ཞིང་བཙན་པ། ཉམས་འགྱུར་
དང་ལྡན་པ་སོགས་ཀྱི་དགེ་མཚན་མང་ཞིང༌། ལྷག་དོན་རྒྱ་བཟའ་ཀོང་ཇོ་མཚོ་
ཡི་པདྨ་དང་བལ་བཟའ་ཁྲི་བཙུན་བོད་དུ་ཕེབས་སྐབས་རྒྱ་ནག་གི་བཟོ་ཡི་རིག་
བྱེད་པ་དྲུག་ཅུ་ཐམ་པ་དང་། བལ་ཡུལ་གྱི་བཟོ་རིག་ལག་རྩལ་པ་མང་པོ་བོད་དུ་
འོངས། ཆོས་རྒྱལ་སྲོང་བཙན་སྒམ་པོའི་བཀའ་བཀོད་ལྟར། བོད་རྒྱ་བལ་
གསུམ་གྱི་ བཟོ་ཡི་རིག་བྱེད་པས་མཉམ་འབྲེལ་ཐོག་ དགའ་ བཞི་འཕྲུལ་སྣང་
གཙུག་ལག་ཁང་དང་རྒྱ་སྟག་ར་མོ་ཆེ་སོགས་བསྟན་པའི་གཙུག་ལག་ཁང་མང་དུ་
བཞེངས་པ་བརྒྱུད་བོད་ཀྱི་ཨར་ལས་བཟོ་རྩལ་ཕྱོགས་ཡོངས་ནས་གོང་མཐོར་
སོང་སྟེ་དམིགས་བསལ་གྱི་ཨར་ལས་བཟོ་སྐྲུན་གྱི་ཁྱད་ཆོས་མང་པོ་ཐོན། བོད་
ཀྱི་ལོ་རྒྱུས་དེབ་ཐེར་ཁག་ལ་འཁོད་པར་གཞིགས་ན། བཙན་པོའི་དུས་སྐབས་སུ་
འུ་ཤང་རྡོ་དགེ་འཕེལ་བཀྲ་ཤིས་གཙུག་ལག་ཁང་སོགས་ཐོག་བརྩེགས་དགུ་ཡི་ལྷ་
231



ཁང་དང་ཕོ་བྲང་བཞེངས་ཐུབ་པ་ནི་འཛམ་གླིང་རྒྱལ་ཁབ་གཞན་ལའང་མཐོང་
དཀའ་བ་ཞིག་རེད་སྙམ། གནའ་བོའི་ཕོ་བྲང་དང་གཙུག་ལག་ཁང་དེ་དག་གི་
ཡང་སྟེང་དུ་གཡུ་རྩི་དང་གསེར་ཟངས་ལས་གྲུབ་པའི་རྒྱ་ཕིབས་དང༌། མདའ་
ཡབ། རི་དྭགས་ཆོས་འཁོར། རྒྱལ་མཚན། གན་ཇི་ར། བ་དན། བད་ཆུང་།།
བད་ཆེན། པུ་ཤུ་ལན་ཀན་སོགས་ཀྱིས་བརྒྱན་པ་དང་། ཁང་པའི་གོང་ལར་
སྤེན་རྒྱན་དང༌། ལྷ་བཙུགས། དཀར་ཐིག སྒོ་སྒེའུ་ཁུང་ལ་གནོད་འགོག་ནག་
རྩི་ས་ཡོལ་གནམ་ཡོལ། གཤམ་བུ་སོགས་ཀྱིས་བརྒྱན་པ། ཕོ་བྲང་གི་རྩིག་པའི་
ཟུར་སོ་སོར་ཁྲོ་ཆུ་བླུགས་ཏེ་ནམ་མཁའི་ཐོག་སྔོན་འགོག་བྱེད་པ། ལམ་དུ་རྟ་
བབས། ལྷ་ཁང་གཙོ་བོ་ཁག་གི་སྒོ་སྒེའུ་ཁུང་སོགས་ཀྱི་སྟེང་དུ་སེང་གེ་སྣ་ཆད་
མས་བརྒྱན་པ། ལྕམ་གྲུ་བཞི་བཟོས་ཏེ་སྟེང་སྒྲིག་བསྒྲིགས་ཐོག་ཁ་མདོག་ལྔ་ཡིས་
མཛེས་པར་བརྒྱན་པ། རྒྱལ་སྒོ་དང་། སྒོ་མཆོར། རབ་གསལ། ཟུར་འཕྱོང་།
སྒྲོམ་སྐྱོར། ཀ་བ། ཀ་གདན། གདུང་མ། གཞུ། སྦེ་ལོག པད་མ། ཆུ་
ཚགས། བྱིའུ་སོགས་ལ་ཤིང་བརྐོས་དང་། གསེར་དངུལ་ཟངས་ལྕགས་ཀྱི་བཟོ་
བརྐོས་སྣ་ཚོགས་ཀྱིས་བརྒྱན་པ་མ་ཟད། ཆོས་ལུགས་ཀྱི་ནང་དོན་མཚོན་པའི་ཁ་
དོག་རྣམ་པར་བཀྲ་བའི་ཚོན་རིས་སྣ་ཚོགས་ཀྱིས་བརྒྱན་པ། དེ་བཞིན་ལྷ་ཁང་
ཁག་དང༌། གསས་ཁང་། བསྐོར་ལམ་སོགས་ལ་རྒྱུ་སྣ་ཚོགས་ལས་གྲུབ་པའི་སྐུ་
གསུང་ཐུགས་ཀྱི་རྟེན་བྱིན་ཅན་མང་དུ་བཞུགས་ སུ་ གསོལ་ བ། མཛད་བརྒྱ་
དཔག་བསམ་འཁྲི་ཤིང་དང༌། རིགས་གསུམ་མགོན་པོ། སྒྲོལ་མ་ཉི་ཤུ་རྩ་གཅིག
དུས་གསུམ་སངས་རྒྱས། སྨན་ལྷ་སྡེ་བརྒྱད། ཆོས་ལུགས་གྲུབ་མཐའ་ཁག་གི་
སྲོལ་འབྱེད་སྐྱེས་བུ་དམ་པ་རྣམས་ཀྱི་རྣམ་ཐར། རྒྱལ་ཆེན་རིགས་བཞི། ཆོས་
སྐྱོང་སྲུང་མ་ཁག སྲིད་པའི་འཁོར་ལོ། དབང་འདུད་འཁོར་ལོ་སོགས་ལོ་རྒྱུས་
རིག་གནས་མཚོན་པའི་ལྡེབས་རིས་ཕུན་སུམ་ཚོགས་པ་སོགས་ས་གནས་དང་མི་
རིགས་ཀྱི་ཁྱད་ཆོས་མངོན་གསལ་དོད་པོ་ཡོད། དེ་ནས་སྤྱི་ཚོགས་གོང་དུ་འཕེལ་
བ་དང་སྦྲགས་བོད་ཀྱི་སྲིད་འཛིན་སྒྲིག་གཞིར་འགྱུར་ལྡོག་བྱུང་སྟེ་བོད་ཀྱི་ས་
232



གནས་མང་པོར་རྫོང་དང་གཞིས་ཀ་བཙུགས། རྫོང་གཞིས་ཀྱི་ཨར་ལས་བཟོ་
སྐྲུན་གྱི་ཁྱད་ཆོས་གཙོ་བོ་ཞིག་ནི་གནས་ཡུལ་མཐོ་ལ་བཙན་པ་དང་། ཕོ་བྲང་གི་
ཉམས་འགྱུར་དང་མཁར་རྫོང་གི་རྣམ་པ་ཟུང་དུ་འབྲེལ་བ། གཞིས་ཀ་ཆེ་གྲས་
ལ་ལྕགས་རི་ཕྱི་ནང་གཉིས་ཀྱིས་བསྐོར་བ། མཐའ་བཞིར་ཆུ་དང་ཤིང་སྣས་
བསྐོར་བ་སོགས་རྩ་བའི་ཆ་ནས་བཤད་ན། བོད་ཀྱི་ཨར་ལས་བཟོ་སྐྲུན་གྱི་རྩ་
བའི་ཁྱད་ཆོས་ཡོངས་སུ་ཚང་ཡོད། འོན་ཀྱང་རྩིག་པའི་ལྡེབས་རིས་རྣམས་
དགོན་སྡེ་ཁག་དང་མི་འདྲ་བར་ཚོམས་ཆེན་གྱི་གྱང་ལྡེབས་སུ་འཇའ་ཚོན་དང༌།
གཤམ་བུ། ནོར་བུའི་དྲ་ཆས། ཀ་གདུང་དུ་བྱ་འབྲུག ཙི་པ་ཊ། དཀར་
ཕིབས་ཀྱི་རྩིག་ལྡེབས་སུ་མཐུན་པ་སྤུན་བཞི་དང་། ཚེ་རིང་དྲུག་འཁོར། རྒྱལ་
སྒོའི་ནང་དུ་སོག་པོ་སྟག་ཁྲིད་དང་ཨ་ཙ་ར་གླང་ཁྲིད་སོགས་བོད་ཀྱི་མི་རིགས་ཀྱི་
ཁྱད་ཆོས་ལྡན་པའི་མཛེས་རིས་སྣ་ཚོགས་ཀྱིས་བརྒྱན་པ་སོགས་དམིགས་བསལ་
ཁྱད་ཆོས་དང་དགེ་མཚན་ལྡན་པ་ཞིག་ཡོད་ཅིང་། མདོར་ན་བོད་ཀྱི་ཨར་ལས་
བཟོ་སྐྲུན་ནི་ལོ་རྒྱུས་རིང་བ་དང༌། ཡུལ་བབས་དང་མཐུན་པ། རྣམ་གྲངས་
མང་བ། ཁྱད་ཆོས་ལྡན་པ་སོགས་འཛམ་གླིང་མི་རིགས་སུ་ཞིག་དང་ཡང་མི་
འདྲ་བའི་དམིགས་ བསལ་ ཁྱད་ཆོས་ དང༌ དགེ་ མཚན་ མང་ པོ་ ལྡན་ པ་ ཞིག་
རེད། །
གསུམ་པ། བཟོ་རིག་པའི་བྱེ་བྲག་མཛེས་
རིག་བཟོ་རྩལ་གྱི་སྐོར། །
གཅིག གངས་ཅན་ཡུལ་དུ་བྲིས་འབུར་གྱི་བཟོ་རྩལ་ཇི་ལྟར་
དར་བ་དང་། རི་མོའི་གྲུབ་མཐའ་སོ་སོའི་ཁྱད་ཆོས་སྐོར། །
དེ་ཡང་རི་མོ་ཞེས་པའི་ཐ་སྙད་ཀྱི་གོ་དོན་ཐད་ལ་ལོ་རྒྱུས་ཡིག་རིགས་ཁག་
233



ནང་འགྲེལ་བཤད་གསལ་བ་ཞིག་བརྒྱབ་པ་ཉིན་མོའི་སྐར་མ་ལྟར་མཐོང་དཀའ་
བའི་གནས་སུ་གྱུར། འོན་ཀྱང་ལྷ་འབྲི་མཁས་ཅན་ཚེ་རིང་རྒྱའུ་མཆོག་གིས་རི་
མོ་ཞེས་པའི་ཐ་སྙད་ཀྱི་གོ་དོན་སྐོར་དམངས་ཁྲོད་ཀྱི་གཏམ་རྒྱུད་ཅིག་གསུངས་པ་
འདི་ལྟར། “གནའ་སྔ་མོ་ཡུལ་ཡར་ཀླུང་གི་བྲན་བདག་ཅིག་ལ་ལུག་རྫི་ཨ་དཀར་
བྱ་བ་ཤེས་རིག་བཀྲ་བ། བྱད་བཞིན་ལེགས་པ། ཀུན་ལ་མཐུན་པ། ལས་ལ་
བརྩོན་པ་ཞིག་ཡོད། ཁོས་ཉིན་ལྟར་རི་སྟེང་དུ་ལུག་འཚོ་བར་བསྐྱོད་དེ་ལུག་
རྣམས་རྩྭ་ཆུ་བཟང་ས་ཞིག་ཏུ་དེད་ནས་འཚོས། ལུག་རྣམས་རྩྭ་བཟས་ཏེ་ལྷིང་
འཇགས་པའི་དུས་སུ་ད་གཟོད་ཁོས་ཡིད་རྣལ་དུ་ཕབ་སྟེ། སོལ་ནག་གིས་པིར་
གྱི་ཚབ་བྱས་ཏེ་རྒྱུན་དུ་འཚོ་བའི་ཁོར་ཡུག་གི་ནང་དུ་མཐོང་བའི་སྲོག་ཆགས་ཀྱི་
གཟུགས་བརྙན་སྣ་ཚོགས་སམ། བྲག་རི་དང་ཆུ་རྒྱུན། ཤིང་དང་མེ་ཏོག་སོགས་
དངོས་དཔེར་བྱས་ཏེ་སྙིང་རུས་ཆེན་པོས་འབྲི་སྦྱོང་བྱེད་བཞིན་པའི་མུར། ཉིན་
ཞིག་གློ་བུར་ཆར་ཟིམ་བབ་པ་དང་ཆབས་ཅིག་མདུན་ངོས་ཀྱི་སྤང་རི་ཞིག་གི་
སྟེང་དུ་འཇའ་ཚོན་རྣམ་པར་བཀྲ་བའི་གུར་ཁང་ཕུབ། དེའི་དབུས་སུ་མི་ལས་
འདས་པའི་བུ་མོ་མཚར་སྡུག་ལང་ཚོ་དང་ལྡན་པ་ཞིག་གར་ལ་རོལ་བ་མཐོང་
བས་ན། མཛེས་མ་དེའི་བྱད་བཞིན་གྱིས་ཁོའི་ཡིད་སེམས་དབང་མེད་དུ་འཕྲོག་
སྟེ་རང་ཉིད་ལ་མདུན་ཐབས་འདི་འདྲ་ཞིག་བྱུང་ན་ཅི་མ་རུང་སྙམ་བཞིན་པར་
མྱུར་བར་དེའི་གམ་དུ་སོང་བའི་ཚེ། འཇའ་ཚོན་དབུས་ཀྱི་བུ་མོ་དེ་ཡང་སྔར་གྱི་
རང་གི་མདུན་ངོས་ལས་བར་ཐག་རིང་དུ་སོང་། ཁོས་ཇི་ཙམ་རྗེས་སུ་བསྙེགས་
ཀྱང་དེ་ཙམ་གྱིས་བར་ཐག་རིང་དུ་སོང་སྟེ། མཐར་འཇའ་ཚོན་དང་མཉམ་དུ་
ཡལ་བར་གྱུར། དེ་ནས་ཁོ་དགོང་དྲོ་ལུག་དེད་ནས་ བྲན་གཡོག་གི་ཁྱིམ་དུ་
འབྱོར་རྗེས། རང་གི་ཉལ་ཁང་གོག་ཧྲུལ་ཆུང་ངུའི་ནང་དུ་ངལ་གསོས་ནས་
བསྡད་ནའང་། ཉིན་མོ་རི་སྟེང་དུ་མཐོང་བའི་ངོ་མཚར་ཅན་གྱི་བུ་མོ་དེའི་
གཟུགས་བརྙན་མིག་གི་མདུན་དུ་མངོན་སུམ་ཡོད་པ་ལྟ་བུ་བློ་ལ་འཆར་བས།
དེ་མ་ཐག་ཁོས་སྣུམ་བཞུའི་འོག་ཏུ་རྡོ་གཡམ་ཁོད་སྙོམས་ཤིག་གི་སྟེང་དུ་སོལ་
234



བས་བུ་མོ་དེའི་གཟུགས་བརྙན་གང་ནུས་བྲིས་པས་རིའི་བུ་མོ་དང་ཆ་འདྲ་བ་
ཞིག་བྱུང་། ཁོས་སོལ་རིས་དེ་མ་ཟུབ་པའི་ཕྱིར་ལྕགས་གཟོང་ཕྲ་མོ་ཞིག་གིས་
སོལ་རིས་ལྟར་བརྐོས་པས་དེ་བས་གསོན་ཉམས་དོད་དུ་སོང་། ཁོས་རྒྱུན་དུ་
སྔས་འགྲམ་དུ་བཞག་སྟེ་དུས་ཁོམ་བྱུང་མ་ཐག་དེར་བལྟས་ནས་བུ་མོ་དེ་དངོས་
སུ་འཕྲད་རྒྱུ་བྱུང་ན་ཅི་མ་རུང་སྙམ་བཞིན་དུ་བསྡད། ཉིན་ཞིག་ཁོའི་གྲོགས་པོ་
ཞིག་དྲུང་དུ་ཡོང་། གྲོགས་པོ་དེས་ཁོའི་སྔས་འགྲམ་དུ་བཞག་པའི་རྡོ་གཡམ་
སྟེང་བྲིས་པའི་བུ་མོའི་གཟུགས་བརྙན་དེ་མཐོང་མ་ཐག་ངོ་མཚར་སྐྱེས་ཏེ་འདི་ལ་
ཅི་ཟེར་བ་ཡིན་ནམ་ཞེས་སྨྲས་པས། ཁོ་ན་རེ། རིའི་བུ་མོ་ཞེས་སྨྲས། གྲོགས་
པོའི་ཐོས་འཛིན་དུ་རི་མོ་ཡིན་ཟེར་བ་གོ་བས། དེ་མ་ཐག་ཁོས་ཕྱིར་སོང་ནས་
གྲོང་ཚོའི་ནང་གི་མི་ཐུག་ཚད་ལ་ལུག་རྫི་ཨ་དཀར་གྱིས་ངོ་མཚར་ཅན་གྱི་རི་མོ་
ཟེར་བ་ཞིག་བརྐོས་འདུག་ཅེས་བརྗོད་པས་ན། དེ་ལྟར་གཅིག་ལ་གཅིག་བརྒྱུད་
ཀྱིས་མི་ མང་པོས་ཤེས་ པར་ གྱུར་ཏེ་ ཡ་མཚན་པའི་ངང་ནས་བལྟ་བར་ཡོང་།
ཚང་མས་རྡོ་གཡམ་ངོས་ཀྱི་བུ་མོའི་གཟུགས་བརྙན་དེ་མཐོང་མ་ཐག་ཡིད་དབང་
རབ་ཏུ་འཕྲོག་ནས་རི་མོ་ཟེར་བ་དེ་ཧ་ཅང་མཛེས་པོ་འདུག་ཅེས་མགྲིན་གཅིག་
ཏུ་བསྟོད་པ་བྱས་པས། དེ་ནས་བཟུང་མི་དང་། སྲོག་ཆགས། རི་ཆུ། རྩི་
ཤིང་། མེ་ཏོག རྒྱན་རིས་ལ་སོགས་པའི་སྣང་བརྙན་བྲིས་ཚད་ལ་ཚང་མས་རི་
མོ་ཞེས་འབོད་པས་རི་མོ་ཞེས་པའི་ཐ་སྙད་ནི་དུས་དེ་ཙམ་བྱུང་བར་གྲགས་སོ་”
（《བོད་ཀྱི་བྲིས་འབུར་གྱི་འབྱུང་བ་བརྗོད་པ》ཤོག་ ༡༢ - ༡༣)ཞེས་གསུངས།
དམངས་ཁྲོད་ཀྱི་གཏམ་རྒྱུད་དེའི་ཐོག་ནས་བོད་ཀྱི་རི་མོ་དང་བརྐོས་ནི་དར་སྔ་
བ་ཞིག་ཡིན་པ་དང༌། རི་མོ་ཞེས་པའི་ཐ་སྙད་དེའི་མིང་ཐོབ་ཚུལ་སྐོར་ལ་རྒྱུ་
མཚན་ངེས་ཅན་ཞིག་འདུག་སྙམ། །
དེ་བཞིན་བོད་ཀྱི་ལོ་རྒྱུས་དེབ་ཐེར་ཁག་ནང་རི་མོ་ཐོག་མར་དུས་ནམ་ཞིག་
དར་མིན་སྐོར་གསལ་བར་འཁོད་མེད། འོན་ཀྱང་《ཆབ་མདོ་ཁ་རུབ》ཅེས་པའི་
དཔྱད་གཞིའི་ཡིག་རིགས་ནང་“མཁར་རོའི་གནའ་ཤུལ་གྱིས་མཚོན་པའི་གདོད་
235



མའི་རིག་གནས་འདིར་ས་གནས་ཀྱི་ཁྱད་ཆོས་ཧ་ཅང་ཆེ་བ་ཞིག་ལྡན་ཡོད་པ་སྟེ།
ཁང་པའི་ཆགས་དབྱིབས་ཐོག་ནས་བཤད་ནའང་འདྲ། རྡོ་ཆས་བཟོ་བའི་ལག་
རྩལ་དང་རྣམ་གྲངས་ཀྱི་ཐོག་ནས་བཤད་ནའང་འདྲ། རྡོ་ཆས་ཀྱི་རྫ་རྒྱུ་དང་།
རྫ་ཆས་ཀྱི་བཟོ་དབྱིབས། མཛེས་རྒྱན་གྱི་རི་མོ་སོགས་ཀྱི་ཐད་ནས་བཤད་ནའང་
འདྲ། གང་ཅིའི་ཐད་ལ་དམིགས་བསལ་གྱི་ཁྱད་ཆོས་ངེས་གཏན་ཞིག་ལྡན་པར་
བརྟེན། འདི་ནི་ད་ལྟ་ཤེས་ཟིན་པའི་ཀྲུང་གོའི་གདོད་མའི་རིག་གནས་རིགས་
གང་ཞིག་དང་ཡང་འདྲ་གི་མེད་སྟབས་གཞན་དང་མཚམས་འབྱེད་ཡོང་ཆེད། །
འདིར་་མཁར་རོའི་རིག་གནས་” ཞེས་མིང་འདོགས་དགོས་རྒྱུར་རྩོམ་པ་པོས་
གྲོས་འགོ་འདོན་རྒྱུ་ཡིན་”(ཤོག་༡༧༣)ཞེས་འཁོད་པ་ལྟར། ཆབ་མདོ་ཁ་རུབ་
ཀྱི་ས་འོག་ནས་ཐོན་པའི་གནའ་རྫས་ལ་བརྟག་དཔྱད་བྱས་པ་བརྒྱུད་གསལ་པོ་
རྟོགས་ཐུབ་པ་ཞིག་ལ་མི་ལོ་ལྔ་སྟོང་ཙམ་གྱི་སྔ་རོལ་དུ་གངས་ཅན་ཡུལ་དུ་རི་མོ་
དར་བ་མ་ཟད། བྲིས་རིས་དང་། བརྐོས་རིས། པར་རིས་སོགས་རྣམ་གྲངས་
ཀྱང་ཧ་ཅང་མང་། གནའ་བོའི་རི་མོ་དེ་དག་འབྲི་སྟངས་སྟབས་བདེ་ཡང་སོན་
ཉམས་ལྡན་པ་དང༌། དམིགས་བསལ་གྱི་ཁྱད་ཆོས་མང་བ། ཚོན་མདོག་གཙོ་
བོ་དམར་པོ་དང་། ནག་པོ། སེར་པོ། ཐལ་མདོག་བཅས་ཡིན། དེའི་ནང་
ནས་རི་མོ་འབྲི་སྐབས་ཚོན་མདོག་དམར་པོ་རྒྱ་ཁྱབ་ཏུ་བེད་སྤྱོད་བཏང་བ་དེ་ནི་
ཁ་མདོག་དམར་པོ་དང་གདོད་མའི་ཆོས་ལུགས་བར་འབྲེལ་ བ་ ཟབ་པོ་ཡོད་
ལུགས་སྐོར་ཕྱི་ནང་མཁས་པ་མང་པོས་གསུངས། ད་ལྟ་མངའ་རིས་སོགས་བོད་
ཀྱི་ས་ཆ་མང་པོ་ཞིག་ནས་བྲག་གི་ཐོག་སྲོག་ཆགས་ཀྱི་གཟུགས་བརྙན་དང་། རི་
དྭགས་བརྔོན་པ་སོགས་བྲག་བརྐོས་རི་མོ་མང་དུ་རྙེད། དེ་བཞིན་ལོ་རྒྱུས་དེབ་
ཐེར་ཁག་ལ་འཁོད་པར་གཞིགས་ན། གནའ་བོའི་དུས་སུ་ས་དཀར་གྱི་རི་མོས་ .
ལུས་མཛེས་པར་བྱེད་པའི་སྲོལ་རྒྱུན་དར་བ་དང༌། ཕྱིས་ལོ་གསར་དང་རྟེན་
འབྲེལ་སྐབས་རྩིག་པ་དང་ ས་ ཐོག་ ཏུ་དཀར་ཐིག་གི་རི་མོ་རྒྱག་སྲོལ་ཡོད་པ་
དེའང་གང་སར་ཁྱབ། དེ་ནས་དབང་མཛད་བཅུ་གཉིས་ཀྱི་དུས་སྐབས་སུ་
236



གསར་དུ་གཏོད་པའི་ཆུ་གྲི་ཞེས་པ་དེའང་ཆུ་རིས་ཀྱི་གཟུགས་ལྟར་བཟོས་པ་ཞིག་
ཡིན་སྟབས་རི་མོ་ནི་གནའ་མིའི་འཚོ་བའི་ནང་མེད་དུ་མི་རུང་བ་ཞིག་ཡིན་པ་
རིག་པས་དཔྱད་ཐུབ། དེ་ནས་ཕ་རྒྱུད་ཀྱི་སྤྱི་ཚོགས་སམ་རྒྱལ་ཕྲན་སིལ་མ་བཅུ་
གཉིས་ཀྱི་དུས་སྐབས་སུ་གངས་ཅན་ཡུལ་དུ་གཡུང་དྲུང་བོན་གྱི་བསྟན་པ་དང་
རིག་གནས་དར། བོད་རུ་བཞིར་འདུ་གནས་སོ་བདུན་དང་ སྔགས་ཀྱི་སྒྲུབ་
གནས་སོ་བདུན་བཞེངས་པ་དང་། གདོད་མའི་བྲིས་འབུར་གྱི་སྒྱུ་རྩལ་གང་ཙམ་
དར། དུས་དེར་བོན་ཤེས་པ་ཅན་བཅུ་གཉིས་ཞེས་གནའ་བོའི་རིག་པའི་གནས་
ལ་མཆོག་ཏུ་མངའ་བའི་མཁས་པ་བཅུ་གཉིས་བྱུང་། དེའི་བྲིས་འབུར་གྱི་སྒྱུ་
རྩལ་ལ་མཁས་པའི་ལྡིང་ཤེས་ཤྭ་བ་ཟེར་བའི་མཛད་པའི་སྐོར་བོན་གྱི་དཔེ་རྙིང་
མང་པོར་གསལ། དེ་ནས་བོད་ཀྱི་སྤྱི་ཚོགས་གོང་དུ་འཕེལ་ཏེ་སྤྱི་ཚོགས་འཕེལ་
རྒྱས་ཀྱི་དུས་རིམ་གཉིས་པ་བྲན་གཡོག་སྤྱི་ཚོགས་སུ་སླེབས། རྗེ་ལ་སྔ་བ་གཉའ་
ཁྲི་བཙན་པོ་ཞེས་པ་དེའི་དུས་སུ་ཕོ་བྲང་གི་དང་པོ་ཡུམ་བུ་གླ་སྒང་བཞེངས།
དེའི་ལྡེབས་རིས་སུ་བཙན་པོའི་མཛད་པ་རྣམས་བཀོད་ཅེས་ལོ་རྒྱུས་དེབ་ཐེར་
མང་པོར་འཁོད། སྐབས་དེར་གངས་ཅན་ཡུལ་དུ་རི་མོའི་འཕེལ་རིམ་ཚད་གཞི་
མཐོ་པོར་སླེབས་པ་སྟེ། བྲག་རི་དང༌། ཆུ། རྩྭ། ཤིང་། མེ་ཏོག རི་དྭགས་
སོགས་རྒྱབ་ལྗོངས་རི་མོ་འབྲི་ཐུབ་པ་ཙམ་མ་ཟད། ལྷ་མི་ཀླུ་སོགས་ཀྱི་གཟུགས་
བརྙན་གྱི་ཐོག་ནས་བཙན་པོའི་མཛད་པ་རྣམས་རི་མོའི་གཟུགས་སུ་བཀོད་པ་དེ་
ནི་གཟུར་གནས་སྐྱེ་བོ་ཀུན་ཀྱང་ཧ་ལས་ དགོས་ པ་ཞིག་ རེད། དེ་རྗེས་དུས་
མཚམས་གཅིག་རིང་རི་མོའི་འཕེལ་རིམ་སྐོར་རང་ཉིད་ཀྱིས་མཐོང་བའི་ལོ་རྒྱུས་
དེབ་ཐེར་ལ་འཁོད་པ་ཤིན་ཏུ་ཉུང༌། །
ཆོས་རྒྱལ་སྲོང་བཙན་སྒམ་པོའི་སྐུ་དུས་ སུ་ རྒྱ་བཟའ་ཀོང་ཇོ་དང་བལ་
བཟའ་ཁྲི་བཙུན་ཁ་བའི་ལྗོངས་སུ་ཕེབས་རྗེས་བཟོ་ཡི་རིག་བྱེད་པ་མང་པོ་གདན་
དྲངས། རྒྱ་ནག་དང་བལ་ཡུལ་གྱི་རི་མོ་མཁས་ཅན་མང་པོས་རང་སོ་སོའི་མི་
རིགས་ཀྱི་རི་མོའི་སྒྱུ་རྩལ་མང་པོ་བོད་དུ་སྤེལ་བས་བོད་ཀྱི་རི་མོའི་བཟོ་རྩལ་ལ་
237



སྐུལ་འདེད་ཤུགས་ཆེན་ཐེབས། དུས་དེར་བོད་དུ་སངས་རྒྱས་བསྟན་པའི་སྲོལ་
བཏོད་དེ་བསྟན་པའི་གཙུག་ལག་ཁང་དང་ལྷ་ཁང་མང་དུ་བཞེངས། གཙུག་
ལག་ཁང་གི་སྒོ་སྒེའུ་ཁུང་དང་། ཀ་གདུང་སོགས་ལ་མི་རིགས་ཀྱི་ཁྱད་ཆོས་ལྡན་
པའི་རི་མོ་སྣ་ཚོགས་ཀྱིས་མཛེས་པར་བརྒྱན། རྒྱ་སྟག་ར་མོ་ཆེའི་གཙུག་ལག་
ཁང་གི་ལྡེབས་རིས་རྣམས་རྒྱའི་ལྷ་འབྲི་བས་བཞེངས། སྐབས་དེར་རྒྱ་ནག་
ལུགས་ཀྱི་རྒྱ་བྲིས་རི་མོ་དར་ཁྱབ་གང་ཙམ་བྱུང་ཡོད། དཔེར་ན། སྟོད་ལུང་
བདེ་ཆེན་ཁོངས་ལྡིང་ཁ་གྲོང་ཚོར་མགར་ཚང་ཞེས་བློན་པོ་མགར་བའི་ཕོ་བྲང་གི་
རྗེས་ཤུལ་ས་འབོག་ཆེན་པོ་ཞིག་དངོས་སུ་མཇལ་རྒྱུ་ཡོད་ལ། དེའི་རི་སྟེང་དུ་
ལྡིང་ཁ་དགོན་ཞེས་གནའ་བོའི་དགོན་པ་གཞི་རྒྱ་གང་ཙམ་བྱས་པ་ཞིག་ཀྱང་ཡོད།
དགོན་པའི་སྒོ་རའི་དབུས་ན་བློན་པོ་མགར་གྱིས་བཏབ་པའི་ཤུག་སྡོང་ཆེན་པོ་
ཞིག་ཡོད་ལ། ལྷ་ཁང་ཁག་གི་ལྡེབས་རིས་ཡོངས་རྫོགས་རྒྱ་བྲིས་ཡིན་ཞིང༌། རི་
མོའི་བྲིས་ཆ་ལེགས་པ་མཐོང་བ་ཙམ་གྱིས་ངོ་མཚར་དང་ལྡན་པ་ཞིག་འདུག སྤྱི་
ལོ་1965ལོ་བར་ལྡེབས་རིས་དེ་རྣམས་དངོས་སུ་མཇལ་རྒྱུ་ཡོད། དེ་བཞིན་
གཙུག་ལག་ཁང་མང་པོ་ཞིག་གི་ལྡེབས་རིས་རྒྱ་བྲིས་རྣམས་བསྟན་པའི་འཕེལ་
གྲིབ་དབང་གིས་རིམ་བཞིན་མཇལ་རྒྱུ་མེད་པར་གྱུར། དགའ་བཞི་འཕྲུལ་སྣང་
གཙུག་ལག་ཁང་གི་ལྷ་སྐུའི་སྣང་བརྙན་གྱི་ལྡེབས་རིས་རྣམས་བལ་པོའི་ལྷ་འབྲི་
བས་བཞེངས། དེ་ནས་བཟུང་དུས་ཡུན་རིང་པོའི་བར་གངས་ཅན་ཡུལ་དུ་བལ་
རིས་དར་ཁྱབ་ཆེ་བ་བྱུང༌། བོད་ཀྱི་ལྷ་འབྲི་བ་མང་པོས་བལ་པོའི་ལྷ་འབྲི་བ་
མཁས་ཅན་གྱི་དྲུང་ནས་བལ་ལུགས་རི་མོའི་འབྲི་སྲོལ་ལ་ཉམས་ལེན་སློབ་སྦྱོང་
གང་ལེགས་མཛད་དེ་དམངས་ ཁྲོད་དུ་རིམ་ བཞིན་དར་ཁྱབ་ཕྱིན། ཕྱོགས་
མཚུངས་བོད་ཀྱི་སྔོན་བྱོན་ལྷ་འབྲི་བ་མཁས་ཅན་མང་པོས་ལག་ལེན་དངོས་ཀྱི་
ནང་ནས་ལེགས་བླངས་ཞན་དོར་གྱི་ལྟ་བ་བཟུང་སྟེ་བོད་རང་ཉིད་ཀྱི་རི་མོའི་
གཞུང་ལུགས་དང་བྲིས་ཆ་མ་ལག་དང་ལྡན་པ་ཞིག་ཡོང་ཆེད་འབད་བརྩོན་
གནང་ཞིང་། རང་ཉིད་ཀྱིས་དངོས་སུ་མཇལ་མྱོང་བའི་དུས་རབས་བཅུ་གཅིག་
238



ཙམ་དུ་རི་མོའི་གཟུགས་སུ་བཀོད་པའི་སྟོན་པ་བཅོམ་ལྡན་འདས་ཀྱི་མཛད་རྣམ་
ཚོན་ཁྲ་ཅན་གྱི་དཔེ་དེབ་ཅིག་ཡོད་པ་དེར་བརྟག་པར་གཞིགས་ན། དུས་རབས་
དེའི་སྐབས་སུ་བོད་ཀྱི་རི་མོའི་འཕེལ་རིམ་ནི་བལ་རིས་ནས་བོད་ལུགས་རི་མོར་
གྱུར་བའི་དུས་མཚམས་ཤིག་ཡིན་པ་གསལ་པོར་རྟོགས་ཐུབ། །
ཀོང་སྤྲུལ་ཡོན་ཏན་རྒྱ་མཚོས་མཛད་པའི་《ཤེས་བྱ་ཀུན་ཁྱབ》ལས་“རི་མོ་
བལ་རིས་རྒྱུན་ལ་སྨན་མཁྱེན་གཉིས། བྱིའུ་ལུགས་གསུམ་བཀྲ་ཤིས་རྣམ་གསུམ་
ནས། སྒར་བྲིས་སྲོལ་དོད་འབུར་བཟོའང་རིམ་མཁས་གྱུར་”(སྟོད་ཆ་ ཤོག་
༥༧༧)ཞེས་གསུངས་པ་ལྟར། ཆོས་རྒྱལ་སྲོང་བཙན་སྒམ་པོའི་སྐུ་དུས་ནས་
གངས་ཅན་ཡུལ་དུ་བལ་བྲིས་དར་སྲོལ་ཆེ་བ་དང༌། དེ་ནས་རིམ་བཞིན་བོད་
ལུགས་ཀྱི་ རི་ མོའི་ སྲོལ་ བཏོད། དེ་ ཡང༌ སྨན་ལུགས་ དང༌། མཁྱེན་ ལུགས།
བྱིའུ་ལུགས་གསུམ་བྱུང༌། བཀྲ་ཤིས་རྣམ་གསུམ་ནས་བཟུང་སྒར་བྲིས་ཀྱི་སྲོལ་
དར། དེ་ནི་ས་སྐྱའི་དུས་སྐབས་ཏེ་སྤྱི་ལོའི་དུས་རབས་བཅུ་བཞི་པའི་དུས་སུ་
སྨན་བླ་དོན་གྲུབ་དང༌། མཁྱེན་བརྩེ་ཆེན་པོ་རྣམ་གཉིས་བྱོན། དེ་ནས་རིམ་
བཞིན་བཀྲ་ཤིས་རྣམ་གསུམ་སྟེ་སྤྲུལ་སྐུ་ནམ་མཁའ་བཀྲ་ཤིས་དང༌། ཆོས་བཀྲ་
ཤིས། ཀརྨ་བཀྲ་ཤིས་བཅས་བྱོན།།
སྨན་བླ་དོན་གྲུབ་རྒྱ་མཚོ་ནི། ལྷོ་བྲག་སྨན་ཐང་དུ་སྐུ་འཁྲུངས། འཁྲུངས་
ལོ་གང་ཡིན་འབྲེལ་ཡོད་དཔྱད་གཞིའི་ཡིག་རིགས་ཁག་ལ་མི་གསལ་ཡང་རྒྱལ་བ་
དགེ་འདུན་རྒྱ་མཚོ་དང་དུས་མཉམ་པ་ཡིན་ཞེས་《དུང་དཀར་ཚིག་མཛོད་ཆེ
མོར》འཁོད། ཁོང་གི་ཁྱིམ་རྒྱུད་ནི་གསོ་བ་རིག་པའི་གནས་ལ་མཆོག་ཏུ་མངའ་
བའི་སྨན་པའི་རྒྱུད་པ་ཡིན་ལ། སྐུ་ཆུང་ངུའི་དུས་ནས་བོད་ཀྱི་རིག་གནས་སྤྱི་
དང་ཁྱད་པར་དུ་གསོ་རིག་ལ་སྦྱང་པ་མཐར་ཕྱིན་མཛད་དེ་མཁས་པའི་རྩེ་མོར་
སོན། དེ་ནས་ཆུང་མའི་རྐྱེན་གྱིས་ཡུལ་འཁྱར་དུ་གཙང་ཁུལ་དུ་ཕེབས་པའི་ལམ་
བར་ཡར་འབྲོག་སྟག་ལུང་ནས་གློ་བུར་དུ་པིར་མདོང་དང་བྲིས་དཔེ་ཞིག་རྙེད་
པས་བཀྲ་ཤིས་ཀྱི་སྔ་ལྟས་ཡིན་པར་དགོངས་ཏེ་རི་མོ་སྦྱང་རྒྱུར་དགོངས་པ་ཕྱོགས་
239



ནས་གཙང་ ཁུལ་ དུ་ རི་ མོའི་ སློབ་ དཔོན་ མཁས་ པ་ ཞིག་ འཚོལ་ བར་ ཕེབས།
མཐར་རྡོ་པ་བཀྲ་ཤིས་རྒྱལ་པོའི་ཞབས་ལ་གཏུགས་ཏེ་རི་མོའི་གཞུང་ལུགས་དང་
བྲིས་རྩལ་ལེགས་པར་སྦྱངས། ཤེས་རབ་ཀྱི་རྩལ་དང་ལྡན་པས་ཚེགས་མེད་དུ་
མཁྱེན། དུས་ཡུན་རིང་པོ་མ་སོང་བར་མཁས་པའི་ཡང་རྩེར་སོན་ཏེ་སྙན་པའི་
མཚན་བཟང་བ་དན་གཡོ་བ་ལྟར་ཕྱོགས་བཞི་གང་སར་ཁྱབ། ཁོང་གིས་བྱིའུ་
སྒང་ལུགས་ཀྱི་བྲིས་རྒྱུན་ལས་ཟུར་དུ་ཕྱུང་སྟེ་མིང་རྒྱལ་རབས་ཀྱི་རྒྱ་བྲིས་སྐུ་
བརྙན་གྱི་བྲིས་ཚུགས་ལ་ལེགས་བཅོས་དང་། རྒྱབ་ཀྱི་ཡུལ་ལྗོངས་ཀྱི་བཀོད་པ་
སོགས་གསར་དུ་བཏོད། 《བོད་ཀྱི་རི་མོའི་ཁྱད་ཆོས་རགས་ཙམ་གླེང་བ》ལས་
“ལྷོ་བྲག་སྨན་བླ་དོན་གྲུབ་དང་། གོང་དཀར་སྒང་སྟོད་མཁྱེན་བརྩེ་གཉིས་བྱུང་།
ཁོང་གཉིས་ཀྱིས་རང་ལུགས་གྲུབ་མཐའ་མི་འདྲ་བ་གཉིས་མཛད་ཡོད། རུས་
ཚུགས་ངལ་བྲིས་ཀྱི་ལེགས་ཆ་བླངས་ཏེ། ཞན་ཆ་དོར་བའི་སྒོ་ནས་རང་ལུགས་
གསར་གཏོད་མཛད་ཐོག ཡུལ་ལྗོངས་དང་རྒྱན་རིས་ཀྱི་བཀོད་པ་རྡོབ་ཞིབ་
སྙོམས་ལ་མཛེས་པ་ཚོན་མདངས་སྐུ་ཞིང་གསེར་རིས་ཞིབ་ཚགས་པ་ནི་སྨན་ཐང་
གི་ལུགས་སུ་གྲགས་”(《བོད་ལྗོངས་སློབ་གྲྭ་ཆེ་མོའི་རིག་གཞུང》དུས་དེབ་ཐོག་
མ་ཤོག་༦3)ཞེས་གསུངས། སྨན་ཐང་ཆེན་མོར་གྲགས་པ་སོགས་ཕུལ་དུ་བྱུང་
བའི་རི་མོའི་གཞུང་ལུགས་ཀྱི་སྲོལ་བཏོད། སྲས་བརྒྱུད་དང་སློབ་བརྒྱུད་གཉིས་
བྱུང་བ་ལས། དབོན་པོ་སྨན་ཐང་པ་ཞི་བ་འོད་དང་། སྲས་སྨན་ཐང་པ་འཇམ་
དབྱངས་གཉིས་ཀྱིས་སྨན་ལུགས་ཀྱི་རྒྱུན་འཛིན་ལེགས་པར་མཛད་དེ་དར་ཞིང་
རྒྱས་པར་སྤེལ། སློབ་མ་མང་དུ་བསྐྱངས། ལྷག་པར་དུ་ཨེ་ཁུལ་དུ་དར་ཁྱབ་
ཤུགས་ཆེར་ཕྱིན་ཏེ། ཕྱིས་ལྷ་འབྲི་བའི་འབྱུང་ཁུངས་ལྟ་བུར་གྱུར་པ་བཅས་
མཁྱེན་བརྩེ་ཆེན་མོ་ནི། ད་ཡོད་དཔྱད་གཞིའི་ཡིག་རིགས་འགའ་ཞིག་ལ་
དཔྱད་བསྡུར་བྱས་པར་གཞིགས་ན། རབ་བྱུང་བདུན་པའི་ཆུ་བྱི་(སྤྱི་ལོ་1432)
ལོར་གོང་དཀར་སྒང་སྟོད་དུ་སྐུ་འཁྲུངས། སྐུ་ཆུང་ངུའི་དུས་ནས་ཤེས་རབ་ཀྱི་
240



རྩལ་དང་ལྡན་ཞིང་། སྲོག་ཆགས་དང་རྩི་ཤིང་མེ་ཏོག་ལ་སོགས་སློབ་དཔོན་མ་
བསྟེན་ཡང་རང་བཞིན་གྱིས་གཟུགས་སུ་ཐོན་པ་འབྲི་མཁྱེན་པ་དང་། སྐུ་གཞོན་
ནུའི་དུས་བོད་ཀྱི་རིག་གནས་སྤྱི་ལ་སྦྱང་པ་གང་ལེགས་མཛད་པ་མ་ཟད། ཁྱད་
པར་དུ་ལྷའི་སྐུ་བརྙན་འབྲི་རྒྱུར་སྐོམ་པ་ཆུ་འདོད་ལྟར་སྦྱང་པ་མཛད་དེ་གཙང་
སྟོད་དུ་བྱོན་ནས་རྡོ་པ་བཀྲ་ཤིས་རྒྱལ་པོའི་ཞབས་ལ་གཏུགས་ཏེ་བྲིས་འབུར་གྱི་
གཞུང་ལུགས་དང་ཕྱག་རྩལ་ལེགས་པར་སྦྱངས་པས་མཁས་པའི་རྩེ་མོར་སོན།
མཁས་པའི་གཙུག་རྒྱན་ཀོང་སྤྲུལ་ཡོན་ཏན་རྒྱ་མཚོས་ཀྱང་སྨན་མཁྱེན་གཉིས་
ཞེས་གངས་ཅན་ཡུལ་དུ་ཉི་ཟླ་ལྟར་གྲགས་པའི་ཤིང་རྟའི་སྲོལ་སོ་སོ་བར་གྱུར་
ཞེས་བསྔགས་བརྗོད་ཡང་ཡང་མཛད། སྨན་ལུགས་དང་མཁྱེན་ལུགས་ཀྱི་སྲོལ་
གཏོད་པ་མཁས་དབང་ཉི་ཟླ་ལྟར་གྲགས་པ་རྣམ་གཉིས་རྡོ་པ་བཀྲ་ཤིས་རྒྱལ་པོའི་
དངོས་སློབ་ཡིན་སྟབས་རྩ་བའི་ཆ་ནས་སྐུ་བརྙན་གྱི་བྲིས་ཚུགས་དང་ཆ་ཚད་
གཞུང་ལུགས་ སོགས་ཀྱི་ཕྱག་རྒྱུན་ གཅིག་ པ་ ཡིན་རུང་། མཁས་དབང་རྣམ་
གཉིས་ཀྱི་རིག་པའི་རྩལ་མི་འདྲ་བ་དང་། རྣམ་དཔྱོད་ཀྱི་ཐབས་མི་འདྲ་བ་
སོགས་ལ་ བརྟེན་རི་མོའི་ཚོན་མདངས་སྤེལ་སྟངས་དང་། གསེར་རིས་རྒྱག་
སྟངས་སོགས་མི་འདྲ་བ་བྱུང་ཞིང་། ལྷག་པར་དུ་མཁྱེན་བརྩེ་ཆེན་མོ་ནི་ཡི་དམ་
དང་སྲུང་ མ་ ཁྲོ་བོའི་རིགས་ ཀྱི་ སྐུའི་ ཉམས་འགྱུར་དང་། རྒྱན་འགྲོས་ཚོན་
མདངས་རྒྱག་སྟངས་སོགས་ལ་གཞན་དང་མི་འདྲ་བའི་ཁྱད་ཆོས་འགྲན་ཟླ་བྲལ་
བ་ཞིག་ཡོད་པ་སྟེ། 《བོད་ཀྱི་རི་མོའི་ཁྱད་ཆོས་རགས་ཙམ་གླེང་བ》ལས་“ཁྲོ་བོ་
དང་ དཀྱིལ་ འཁོར་ འབྲི་ སྐབས་ དམིགས་ བསལ་ ཁྱད་ ཆོས་ ལྡན་ པ། ཚོན་
མདངས་ཅུང་ཟད་ཧར་ལ་རྒྱན་རིས་ཀྱིས་གང་བ། ཡུལ་ལྗོངས་བཀོད་པ་ཞིབ་པ།
བཅད་མདངས་མངོན་གསལ་དོད་པ་བཅས་ནི་མཁྱེན་བྲིས་ལུགས་སུ་གྲགས་”
（《བོད་ལྗོངས་སློབ་གྲྭ་ཆེ་མོའི་རིག་གཞུང》དུས་དེབ་ཐོག་མ་ཤོག་༦3) ཞེས་
གསུངས། མཁས་དབང་དེ་ཉིད་ཀྱིས་བྲིས་གནང་མཛད་པའི་ལྷོ་ཁ་གོང་དཀར་
ཆོས་སྡེའམ་གོང་དཀར་རྡོ་རྗེ་གདན་གྱི་འདུ་ཁང་གི་ལྡེབས་རིས་ མཛད་བརྒྱ་
241



དཔག་བསམ་འཁྲི་ཤིང་དང༌། གྲུབ་ཆེན་བརྒྱད་ཅུ། དབུ་རྩེའི་ཡི་དམ་ཁང་གི་
ལྡེབས་རིས་སོགས་ད་ལྟའང་དངོས་སུ་མཇལ་རྒྱུ་ཡོད། །
སྤྲུལ་སྐུ་བྱིའུ་སྒང་པ་ནི། 《ཤེས་བྱ་ཀུན་ཁྱབ་》ལས་“ བཟོ་གནས་འདིའི་
ཆེད་དུ་ངལ་བ་མེད་པར་ཉུལ་བས་སྤྲུལ་སྐུ་བྱིའུར་གྲགས་པ་རིག་རྩལ་བླ་ན་མེད་
པས་བཟོ་རྒྱུན་སྔ་མ་གཉིས་ཀ་དང་མི་གཅིག་པ། ཚོན་མདངས་ནི་གཞན་ལས་
ཀྱང་ཁྱད་པར་དུ་འཕགས་པ་ཞིག་བྱུང་”(སྟོད་ཆ་ཤོག་༥༧༦)ཞེས་གསུངས་པ་
ལྟར། དུས་རབས་བཅུ་གསུམ་པའི་ལྷ་འབྲི་མཁས་ཅན་བྱིའུ་སྒང་པ་ནི་ལྷོ་ཁ་
ཡར་ལུང་དུ་སྐུ་འཁྲུངས། སྐུ་ཆུང་དུས་རིག་གནས་སྤྱི་དང་། ཁྱད་པར་བལ་
རིས་ཀྱི་བྲིས་རྒྱུན་ལ་སྦྱང་པ་མཐར་ཕྱིན་མཛད་དེ་མཁས་པའི་ཡང་རྩེར་སོན།
བྱིའུ་སྒང་པའི་ལུགས་ཞེས་པའི་བྲིས་རྒྱུན་གསར་དུ་བཏོད། ཁོང་གིས་སྐུ་ཚེ་ཧྲིལ་
པོར་རི་མོ་ལ་འབད་པ་ལྷོད་མེད་དང༌། པིར་དང་ཤོག་བུ་འབྲལ་མེད་བསྣམས་
ཏེ་རི་མོ་ཡོད་ཚད་ལ་ཉུལ་གཟིགས་མཛད་ཆེད་སྲོག་ཆགས་བྱིའུ་དང་འདྲ་བར་
རང་དགར་ཕེབས་སྟབས་མཚན་དུའང་སྤྲུལ་སྐུ་བྱིའུ་ཞེས་གསོལ། དགེ་རྒན་ཆེ་
མོ་བ་བསྟན་པ་རབ་བརྟན་མཆོག་གིས་བརྩམས་པའི་《བྲིས་འབུར་གཉིས་ཀྱི་
འབྱུང་བ་བརྗོད་པ》ལས་“ ས་སྐྱ་དང༌། ཤེལ་དཀར། ངམ་རིང་སོགས་ལ་བལ་
རིས་ཀྱི་རུས་ཚུགས་ལྟ་བུ་ལ་ཚོན་མདངས་རྒྱག་སྟངས་སོགས་བོད་ལུགས་བཞིན་
བྲིས་པའི་ཇོ་བོ་རྗེ་ཡབ་སྲས་དང་། ས་སྐྱ་པཎྜི་ཏ། ཚེ་དཔག་མེད། ཀུན་རིག་
མགོན་པོ་ཞལ་བཞི། ལྷ་མོ་དམག་ཟོར་མ་སོགས་ཞལ་ཐང་བྲིས་རྙིང་དེ་དག་གི་
རྒྱབ་ཏུ་ཡར་སྟོད་བྱིའུ་སྒང་པས་བྲིས་ཞེས་གསལ་བ་དང་། ས་སྐྱའི་ལྷ་ཁང་ཆེན་
མོའི་ལྡེབས་རིས་བྲིས་རྙིང་མ་དེ་ཚོ་ཡང་ཡར་སྟོད་བྱིའུ་སྒང་པས་བྲིས་པར་གྲགས།
དེ་དག་ནི་འགྲོ་མགོན་འཕགས་པའི་སྐུ་དུས་སུ་བཞེངས་པའི་ངག་སྒྲོས་ཀྱང་ཡོད།
བྱིའུ་སྒང་པའི་ལུགས་ཀྱི་བྲིས་རྒྱུན་གྱི་ཁྱད་ཆོས་གཙོ་བོ་ནི་བལ་ལུགས་བྲིས་རྒྱུན་
གྱི་ལེགས་ཆ་སོར་བཞག་ཐོག རང་མི་རིགས་ཀྱི་སྙིང་སྟོབས་དང་བསམ་པའི་
འཚོ་བ་མཚོན་པའི་ ཉམས་འགྱུར་ བསྣན་ཏེ་ བལ་ལུགས་བྲིས་རྒྱུན་ནས་རང་
242



ལུགས་བྲིས་རྒྱུན་གསར་གཏོད་མཛད་ནས་ཕྱག་རྗེས་ཤིན་ཏུ་ཆེ་བ་བཞག་ཡོད།
དུས་རབས་བཅུ་གཅིག་པ་ནས་དུས་རབས་བཅུ་གསུམ་པའི་བར་བྲིས་པའི་ཐང་
གའམ་ལྡེབས་རིས་རྣམས་ནི་བལ་རིས་ཀྱི་འབྲི་སྲོལ་འཕེལ་བ་ནས་རང་ལུགས་
བྱིའུ་སྒང་པའི་བྲིས་རྒྱུན་ལ་འཕོ་འགྱུར་བྱུང་བའི་དུས་སྐབས་ཤིག་རེད་སྙམ་”
(ཤོག་ ༣༧)ཞེས་གསུངས། ། །
བཀྲ་ཤིས་རྣམ་གསུམ་གྱི་ཡ་གྱལ་ནམ་མཁའ་བཀྲ་ཤིས་ནི། དུས་རབས་
བཅུ་དྲུག་པའི་དུས་འགོར་ལྷོ་ཁ་ཡར་སྟོད་དུ་སྐུ་འཁྲུངས། སྐུ་ཆུང་ངུའི་དུས་སུ་
སློབ་དཔོན་མང་པོའི་ཞབས་ལ་གཏུགས་ཏེ་རིག་པའི་གནས་ལ་སྦྱང་པ་ལེགས་
པར་མཛད། 《ཤེས་བྱ་ཀུན་ཁྱབ》ལས་“ཡར་སྟོད་དུ་སྤྲུལ་སྐུ་ནམ་མཁའ་བཀྲ་
ཤིས་ཞེས་གྲགས་པ་བྱུང་། རྗེ་མི་བསྐྱོད་ཞབས་ཀྱིས་ཉིད་ཀྱི་སྤྲུལ་པ་སྐུ་གཟུགས་
ཕྲིན་ལས་སྤེལ་བ་པོར་ལུང་བསྟན། ཞྭ་དམར་དཀོན་མཆོག་ཡན་ལག་དང་རྒྱལ་
ཚབ་གྲགས་པ་དོན་གྲུབ་ཀྱིས་ཞལ་བཀོད་མཛད་དེ་ཨེ་ནས་སྐལ་ལྡན་ཤར་ཕྱོགས་
པ་དཀོན་མཆོག་ཕན་བདེ་བྱ་བ་རྒྱ་མོ་བཟའ་ཀོང་ཇོའི་སྤྲུལ་པར་གྲགས་པ་དེ་
ལས་སྨན་རིས་ཀྱི་རྒྱུན་བསླབས། རུས་ཚུགས་རྒྱ་གར་ལི་མ་དང་སྨན་ཐང་ལུགས་
གཞིར་བཞག་པ་ལ་ཏཱ་མིང་དུས་ཀྱི་སི་ཐང་བཞིན་ཡུལ་ལྗོངས་བཀོད་པ་སོགས་
དང་ཚོན་མདངས་མཛད་པ་ལ་སྒར་བྲིས་ སུ་ གྲགས་པའི་བྲི་རྒྱུན་འདི་བྱུང”
(ཤོག་༥༧༧)ཞེས་གསུངས་པ་ལྟར། མཁས་དབང་འདི་ཉིད་ཨེ་ཁུལ་དུ་བྱོན་ཏེ་
ཨེ་པ་སྐལ་ལྡན་ཤར་ཕྱོགས་པ་དཀོན་མཆོག་ཕན་བདེ་བྱ་བ་ལྷ་འབྲི་མཁས་ཅན་
ཞིག་གི་དྲུང་ནས་སྨན་ལུགས་ཀྱི་བྲིས་རྒྱུན་ལེགས་པར་སྦྱངས། དེ་ནས་ཡུན་རིང་
མ་ སོང་ བར་ ཀརྨ་པ་ མི་ བསྐྱོད་ རྡོ་ རྗེའི་ཞབས་ལ་གཏུགས་ཏེ་ བཀའ་ བསྟན་
གདམས་ངག་མང་དུ་གསན། དེ་བཞིན་སྨན་ལུགས་ཀྱི་ལྷ་སྐུའི་སྐུ་གཟུགས་ཀྱི་ཆ་
ཚད་དང་ཚོན་མདངས་ལ་སོགས་རི་མོའི་གཞུང་ལུགས་ལ་སྦྱང་པ་རྨད་དུ་བྱུང་བ་
མཛད། ཉིན་ཞིག་ཀརྨ་པ་སྐུ་ཕྲེང་ལྔ་པ་དེ་བཞིན་གཤེགས་པ་མིང་གོང་མ་ཡུང་
ལོས་ནན་ཅིང་དུ་གདན་དྲངས་ཏེ་བྱོན་པའི་མཛད་པ་ཞིབ་པར་བཀོད་པའི་སི་
243
it
is
io



ཐང་རྩ་ཆེན་ཞིག་དངོས་སུ་མཇལ་བས་རུས་ཚུགས་རྒྱ་གར་ལི་མ་དང་སྨན་ལུགས་
གཞིར་བཞག་ཐོག་སི་ཐང་གི་ཡུལ་ལྗོངས་བཀོད་པ་དང༌། ཚོན་མདངས་རྒྱག་
སྟངས་ཀྱི་ལེགས་ཆ་བླངས་ཏེ་ སྒར་ལུགས་ཞེས་ པའི་ ཕྱག་རྒྱུན་དེ་ གསར་དུ་
བཏོད། །
《ཤེས་བྱ་ཀུན་ཁྱབ》ལས་“དེ་རྗེས་ཆོས་བཀྲ་ཤིས་བྱ་བ་ཞིག་བྱུང་བར་
གྲགས་ཤིང་། ཕྱིས་སུ་ཀར་ཤོད་ཀརྨ་བཀྲ་ཤིས་ཞེས་རི་མོའི་ལམ་སྲོལ་ལ་འགྲན་
ཟླ་བྲལ་བའི་རྒྱུན་ད་ལྟའང་གནས་པ་བཅས་མདོར་ན་བཀྲ་ཤིས་རྣམ་གསུམ་གྱིས་
སྒར་བྲིས་ཀྱི་སྲོལ་རྒྱ་ཆེར་བཏོད་”(སྟོད་ཆ་ཤོག་༥༧༧) ཅེས་གསུངས་པ་ལྟར།
རི་མོ་མཁས་ཅན་ཆོས་བཀྲ་ཤིས་ཀྱིས་ནམ་མཁའ་བཀྲ་ཤིས་ཀྱི་ཕྱག་སྲོལ་རྒྱུན་
འཛིན་གནང་སྟེ་སློབ་མའི་ཚོགས་རྣམས་དྲིན་གྱིས་བསྐྱངས། རང་སྒེར་གྱི་ཤེས་
རབ་རྩལ་གྱི་ཉམས་འགྱུར་མཚོན་ཆེད་ཚོན་མདངས་སྤེལ་སྟངས་ཀྱི་ཐད་ལྗང་
ཤས་ཆེ་རུ་གཏོང་གནང་མཛད། ཁྱད་པར་དུ་མཁས་དབང་དེས་རི་མོའི་གཞུང་
ལུགས་ལ་མཐོང་ཆེན་མཛད་དེ་རིགས་པའི་གཞུང་ལུགས་དང་ལག་ལེན་དངོས་
ཟུང་དུ་འབྲེལ་བའི་སློབ་རྒྱུན་དར་སྤེལ་གཏོང་རྒྱུར་མཛད་རྗེས་བསམ་གྱིས་མི་
ཁྱབ་པ་བཞག །
དེ་རྗེས་ཀར་ཤོད་ཀརྨ་བཀྲ་ཤིས་བྱ་བའི་རི་མོའི་ཕྱག་རྩལ་འགྲན་ཟླ་བྲལ་བ་
ཞིག་བྱུང་། དེས་ནམ་མཁའ་བཀྲ་ཤིས་དང་ཆོས་བཀྲ་ཤིས་གཉིས་ཀྱི་ཕྱག་སྲོལ་
བཟང་པོ་མི་ཉམས་གོང་དུ་སྤེལ་བ་མ་ཟད། རང་ལུགས་ཀྱི་སྐྱེས་སྟོབས་ཀྱི་རྩལ་
མངོན་ཆེད་ཚོན་མདངས་འཇམ་ལ་སྙོམས་པ་དང༌། བཅད་རིས་ཕྲ་ལ་མཛེས་པ།
སྐུ་བརྙན་སྟངས་སྟབས་བདེ་ཞིང་འཁྱུག་པ་སོགས་ཁྱད་ཆོས་མང་པོ་གསར་དུ་
བསྣན་ཏེ་སྒར་བྲིས་ཀྱི་ཕྱག་སྲོལ་དར་ཞིང་རྒྱས་པ་སྤེལ། མདོར་ན་ནམ་མཁའ་
བཀྲ་ཤིས་སོགས་བཀྲ་ཤིས་རྣམ་གསུམ་རིམ་གྱིས་བྱོན་ཏེ་སྒར་བྲིས་སྲོལ་རྒྱུན་
བཟང་པོ་ཡར་ངོའི་ཟླ་ལྟར་གོང་དུ་སྤེལ། །
སྒར་བྲིས་གསར་མའི་ལུགས་ཀྱི་སྲོལ་བཏོད་པ་ སི་ཏུ་པཎ་ཆེན་ཆོས་ཀྱི་
244



འབྱུང་གནས་ནི། ཡབ་ངག་དབང་ཚེ་རིང་དང་ཡུམ་ཕྲ་མགུ་མ་གཉིས་ཀྱི་སྲས་
སུ་རབ་བྱུང་བཅུ་གཉིས་པའི་ལྕགས་འབྲུག་(སྤྱི་ལོ་1700)ལོར་སྐུ་འཁྲུངས།
མཚན་དུ་མགོན་པོ་སྲུང་ཞེས་གསོལ། དགུང་ལོ་ཆུང་ངུའི་དུས་ཡབ་ཀྱི་དྲུང་ནས་
ཡི་གེ་འབྲི་ཀློག་སྦྱངས་པས་ཚེགས་མེད་དུ་མཁྱེན། སི་ཏུ་སྐུ་ཕྲེང་བཞི་པའི་ཡང་
སྲིད་དུ་ངོས་འཛིན་ཞུས་རྗེས་མཚན་དུ་སི་ཏུ་ཆོས་ཀྱི་འབྱུང་གནས་འཕྲིན་ལས་
ཀུན་ཁྱབ་ཡེ་ཤེས་དཔལ་བཟང་པོ་ཞེས་གསོལ། དེ་ནས་མཁས་པ་མང་པོའི་
ཞབས་ལ་གཏུགས་ནས་སྒྲ་དང་། རྩིས། སྙན་ངག ནང་རིག་པ་སོགས་ལ་
སྦྱང་པ་མཐར་ཕྱིན་མཛད་དེ་མཁས་པའི་རྩེ་མོར་སོན་ཏེ་མ་ཧཱ་པཎྜི་ཏ་ཆོས་ཀྱི་
འབྱུང་གནས་ཞེས་མཚན་བཟང་འབྲུག་སྒྲ་ལྡིར་བ་ལྟར་གང་སར་ཁྱབ། དེ་ནས་
རྒྱལ་བ་ བསྐལ་ བཟང་ རྒྱ་ མཚོའི་དྲུང༌ ནས་ ལམ་ རིམ་ གྱི་ ཁྲིད་ སོགས་ བཀའ་
གདམས་མན་ངག་མང་དུ་གསན། རབ་བྱུང་བཅུ་གཉིས་པའི་མེ་ལུག་(སྤྱི་ལོ་
1727)ལོར་སྡེ་དགེ་དཔལ་སྤུངས་དགོན་ཐུབ་བསྟན་ཆོས་འཁོར་གླིང་ ཕྱག་
བཏབ། རབ་བྱུང་བཅུ་གཉིས་པའི་ལྕགས་ཕག་(སྤྱི་ལོ་1731)ལོར་སྡེ་དགེ་རྒྱལ་
པོ་བསྟན་པ་ཚེ་རིང་གིས་གདན་ཞུས་གནང་བ་ལྟར་བཀའ་འགྱུར་པར་བརྐོས་གྱི་
ཞུ་དག་ལ་ཕེབས། དེ་རྗེས་ཁམས་རྒྱལ་ཐང་སོགས་ཡུལ་གྲུ་མང་པོར་ཀརྨ་བཀའ་
བརྒྱུད་ཀྱི་དགོན་སྡེ་མང་པོ་གསར་དུ་བཞེངས། ཞོར་དུ་མེས་རྒྱལ་ནང་སར་
ཕེབས་ཏེ་རྒྱའི་སྐད་ཡིག་དང་། སྐར་རྩིས། སྨན་ གཞུང་ སོགས་ལ་སྦྱང་པ་
མཛད་པ་མ་ཟད། བོད་ཀྱི་སྐད་ཡིག་ཏུ་བསྒྱུར་བ་དང་། བསྟན་བཅོས་མང་དུ་
བརྩམས། ལྷག་པར་དུ་རྒྱ་ལུགས་ཀྱི་རི་མོའི་གཞུང་ལུགས་དང་བྲིས་རྩལ་ལ་ཞིབ་ .
འཇུག་ལེགས་པར་གནང་སྟེ་ལེགས་ཆ་མང་པོ་བླངས། 《བཟོ་གནས་སྐྲ་རྩེའི་ཆུ་
ཐིགས》ལས་ “ རྗེ་རང་ ཉིད་ ཀྱིས་ འབྲི་ གནང་མཛད་ པའི་ སྐྱེས་རབས་ དཔག་
བསམ་འཁྲི་ཤིང་ཞལ་ཐང་གི་རྟོགས་བརྗོད་ཆོས་འབྱུང་རང་ཉིད་ཀྱི་ཕྱག་བྲིས་
ལས། ཚོན་དང་རི་མོ་ཉམས་རྣམ་འགྱུར། ། རྒྱ་ནག་མཁས་པའི་རྗེས་འབྲངས་
ནས། ། ཡུལ་དང་ཆ་ལུགས་ཁང་བཟང་སོགས། ། འཕགས་ཡུལ་མངོན་སུམ་
245



ir
is
io
མཐོང་བཞིན་བྱས། ། སྨན་ཐང་གསར་རྙིང་མཁྱེན་ལུགས་པ། ། བྱེའུ་སྒང་པ་
སྒར་བྲིས་ པའི། ། རྣམ་དཔྱོད་དེ་ཀུན་འདིར་ ལྡན་ ཡང་། ། ཉམས་འགྱུར་
འབུམ་གྱིས་ཁྱད་པར་བྱ། །”(ཤོག་༡༨)ཞེས་གསུངས། དེ་ནི་མཁས་མཆོག་
དམ་པ་འདི་ཉིད་ཀྱིས་རི་མོའི་ཕྱག་སྲོལ་ཀུན་གྱི་ལེགས་ཆ་གཅིག་ ཏུ་འདུས་ཏེ་
ཐུན་མོང་མ་ཡིན་པའི་རང་ལུགས་སྒར་བྲིས་གསར་མའི་སྲོལ་བཏོད་པས་བློ་ལྡན་
སྐྱེ་བོ་ཀུན་གྱིས་བསྔགས་པའི་ཡུལ་དུ་གྱུར། མདོར་ན་མཁས་པའི་གཙུག་རྒྱན་དེ་
དག་གིས་མི་རིགས་དང་རྒྱལ་ཁག་གཞན་གྱི་རི་མོའི་ལེགས་ཆ་མང་པོ་གསེར་སྦྲང་
གིས་མེ་ཏོག་གི་སྙིང་བཅུད་ལེན་པ་བཞིན་ཚུར་བླངས་པ་སྟེ། 《ཤེས་བྱ་ཀུན་
ཁྱབ》ལས་“ཁང་བཟང་ལ་སོགས་བྱང་ཆུབ་ཤིང་། ། མེ་ཏོག་སྣ་ཚོགས་མཆོད་
པའི་སྤྲིན། ། རྟེན་འབྲེལ་རི་མོ་རིན་ཆེན་ཕྲེང་། ། བཟོ་མཐའ་མ་འདྲེས་རང་
རང་བརྒྱུད། ། རྒྱ་གར་བཟོ་ཡི་ཁྱད་ཆོས་ཡིན། ། མཛེས་ལྡན་རི་མོ་མདངས་
ལྡན་པ། ། བཀྲ་ཤིས་གཟུགས་བརྙན་གོས་ཀྱི་རྒྱུད། ། ཁྲི་དང་མཚར་བའི་བྱེ་
བྲག་རྣམས། ། རྒྱ་ནག་བཟོ་ཡི་ཁྱད་ཆོས་ཡིན། ། ཆུ་གནས་སྲོག་ཆགས་མཚོ་
དང་རྫིང་། །དྲི་ཞིམ་ནགས་ཚལ་ཀླུ་ཡི་རྫས། ། སྨན་སྤོས་ལྷབ་ལྷུབ་རི་མོ་རྣམས།།
ཁ་ཆེ་བཟོ་ཡི་ཁྱད་ཆོས་ཡིན། ། འབྱུང་བཞི་པ་ཏྲ་འཇའ་དང་སྤྲིན། ། ཤིན་ལྗོན་
རིན་ཆེན་སྣལ་རིས་རྒྱན། ། ནམ་མཁའི་སྲོག་ཆགས་ལྷ་ཡི་རྫས། ། བལ་པོ་བཟོ་
ཡི་ཁྱད་ཆོས་ཡིན། ། བྲག་དང་སྤང་རི་རི་དྭགས་དང་། །བླ་ཀྲེ་ཆུན་བྱང་མཛེས་
པའི་རྒྱན། ། སྣ་ཚོགས་གཟུགས་དང་གངས་རིའི་ཁྲོད། ། གངས་ཅན་བཟོ་ཡི་
ཁྱད་ཆོས་ཡིན། །”(བར་ཆ་ཤོག་༢༦༩）ཅེས་གསུངས་པ་ལྟར། ཁྱད་ཆོས་དེ་
དག་ཉམས་སུ་ལེན་ཐོག་རྣམ་དཔྱོད་ཤེས་རབ་རྩལ་གྱིས་བྱིའུ་ལུགས་དང་། སྨན་
ལུགས་གསར་རྙིང་། མཁྱེན་ལུགས། སྒར་ལུགས་ གསར་ རྙིང་ བཅས་ རང་
ལུགས་དྲི་མ་མེད་པ་གསར་དུ་བཏོད། བྲིས་འབུར་བཟོ་རྩལ་གྱི་བསྟན་པའི་ཉི་
མ་ཤར། དེ་མཚུངས་དུས་དེར་བྲིས་འབུར་བཟོ་རྩལ་ལ་མཆོག་ཏུ་མངའ་བའི་
མཁས་པ་ནམ་མཁའི་སྐར་ཚོགས་བཞིན་རིམ་པར་བྱོན་ཡང་འདིར་རེ་རེ་བཞིན་
246



བརྗོད་པར་དཀའ་བའི་གནས་སུ་གྱུར། །
དེ་ནས་ཉེ་རབས་བོད་ཀྱི་རི་མོར་མཆོག་ཏུ་མངའ་བའི་མཁས་པ་དུ་མ་བྱོན།
དེ་དག་གིས་སྨན་མཁྱེན་སོགས་རང་ལུགས་ཀྱི་རི་མོའི་སྲོལ་རྒྱུན་བཟང་པོ་མི་
ཉམས་གོང་དུ་སྤེལ། །
དབུ་ཆེན་ཚེ་རིང་རྒྱའུ་ནི། རབ་བྱུང་བཅོ་ལྔ་པའི་ཆུ་སྤྲེལ་(སྤྱི་ལོ་1872)
ལོར་ཨེ་གོང་སྨད་ཁ་དོག་ལྷོ་མའི་ཁྱིམ་དུ་ཡབ་ལྷ་འབྲི་མཁས་ཅན་འཇམ་དབྱངས་
ནོར་བུ་དང་ཡུམ་ལྷ་མོ་ཚེ་རིང་གཉིས་ཀྱི་སྲས་སུ་འཁྲུངས། སྐུ་ན་ཆུང་དུས་ཁྱིམ་
གྱི་ར་ལུག་སོགས་འཚོ་བར་ཕེབས། དགུང་ལོ་བཅུ་གཅིག་ཙམ་དུ་ཞང་པོ་སེར་
བྱེས་གྲྭ་ཚང་བློ་བཟང་དོན་ལྡན་གྱི་དྲུང་དུ་ཡི་གེ་འབྲི་ཀློག་སོགས་ལ་སྦྱང་པ་
མཛད། དགུང་ལོ་བཅུ་གསུམ་སྐབས་ཕ་ཡི་དྲུང་ནས་ལྷ་སྐུའི་ཐིག་རྩ་གསན་སྦྱོང་
གནང་སྐབས་སྐྱེས་སྟོབས་ཤེས་རབ་ཀྱི་རྩལ་དང་ལྡན་པས་ཚེགས་མེད་དུ་རི་མོའི་
དཀའ་གནད་གསལ་བར་མཁྱེན། དགུང་ལོ་བཅོ་བརྒྱད་ཙམ་དུ་རི་མོའི་གཞུང་
དང་ལག་ལེན་གང་དུའང་མཁས་པར་གྱུར། སྙན་པའི་མཚན་བཟང་རིམ་
བཞིན་ཁྱབ། བོད་ ས་ གནས་ སྲིད་ གཞུང་ གི་ བཀའ་ བཀོད་ ལྟར། ལྷ་ སར་
བསྐོངས་ཏེ་བཟོ་ལྗོངས་ལྷ་འབྲི་བའི་སྐྱིད་སྡུག་ཏུ་ཞུགས། ཁོང་ནི་སྨན་ལུགས་
པའི་རི་མོའི་སྲོལ་རྒྱུན་ལ་བྱང་ཆུབ་པ་ཞིག་ཡིན་སྟབས་དབུ་ཆུང་དང་དབུ་ཆེན་
གྱི་མཚན་གནས་རིམ་པར་ཐོབ། ཁྱད་པར་དུ་རྒྱལ་མཆོག་ཐུབ་བསྟན་རྒྱ་མཚོ་ནི་
ཤེས་ལྡན་མི་སྣར་དམིགས་བསལ་གྱིས་མཐོང་ཆེན་གནང་མཁན་ཞིག་ཡིན་ཞིང་།
ལྷ་འབྲི་མཁས་ཅན་ཚེ་རིང་རྒྱའུ་ནི་ཤེས་རབ་ཀྱི་རྩལ་དང་ལྡན་པ་ཞིག་ཡིན་པ་
མཁྱེན་རྗེས་སོག་ཡུལ་དང་པེ་ཅིང་སོགས་ལ་ཆིབས་བསྒྱུར་མཛད་སྐབས་ཞབས་
ཞུར་ལྷན་ཁྲིད་མཛད། ཁོང་གིས་མེས་རྒྱལ་ནང་སར་བཞུགས་སྐབས་རྒྱ་བྲིས་ཀྱི་
རི་མོའི་བྲི་རྩལ་ལ་བརྟག་ཞིབ་དང་སློབ་སྦྱོང་མཛད་དེ་ཡང་རྩེར་སོན། རྒྱལ་
མཆོག་ཐུབ་བསྟན་རྒྱ་མཚོ་མཆོག་ནི་ཐུགས་བག་ཡངས་ ཤིང༌། བོད་ཀྱི་རིག་
གནས་སྤྱི་དང་ཁྱད་པར་དུ་བཟོ་རིག་པ་གོང་དུ་སྤེལ་བར་ཐུགས་ཁུར་ཆེ་བཞེས་
247



R
གནང་མཁན་ཞིག་དང་། མི་རིགས་གཞན་གྱི་རིག་གནས་ཉིང་ཁུ་དང་ལེན་
མཛད་མཁན་ཞིག་ཡིན་པས་ལྷ་སར་ཕྱིར་ལོག་ཕེབས་རྗེས་རྒྱ་བྲིས་བོད་ལ་དར་
ཁྱབ་ཆེ་བ་བྱུང་། ཚེ་རིང་རྒྱའུ་ལགས་ཀྱང་དཔའ་རྩལ་བཏོན་པའི་གོ་སྐབས་
བཟང་པོ་ཞིག་ཐོབ་ནས་རྒྱལ་མཆོག་བཅུ་གསུམ་པ་ཆེན་པོའི་ལྗགས་བཀོད་ལྟར་
ནོར་གླིང་སྤྱན་བསལ་ཕོ་བྲང་གི་ལྡེབས་རིས་དང་། རྒྱལ་དབང་ཐུབ་བསྟན་རྒྱ་
མཚོ་བསྙེན་མཚམས་སུ་བཞུགས་སའི་ནོར་གླིང་གཟིམ་ཆུང་གི་འཇིགས་བྱེད་ལྷ་
བཅུ་གསུམ་ལ་བླ་བརྒྱུད་དང་སྲུང་མས་བསྐོར་བའི་ལྡེབས་རིས། ལྷ་ས་གཙུག་
ལག་ཁང་གི་ནང་བསྐོར་ལྷོ་རྒྱུད་ཀྱི་མཛད་བརྒྱ་དཔག་བསམ་འཁྲི་ཤིང་གི་ལྡེབས་
རིས། རྩེ་ཕོ་བྲང་གི་གསུམ་བསྒྲིགས་སྐས་འཛེགས་ཀྱི་སྒོ་མཆོར་གྱི་རྒྱལ་ཆེན་
བཞིའི་ལྡེབས་རིས་སོགས་ངོ་མཚར་རྨད་དུ་བྱུང་བའི་རི་མོའི་རྒྱུན་མཛད་ཅིང་
སྲས་བརྒྱུད་དང་སློབ་བརྒྱུད་གཉིས་ཀྱི་རྒྱུན་བྱུང༌། ཁོང་ལ་བུ་གསུམ་ཡོད་པས་
རྒན་པ་ཕུན་ཚོགས་ནོར་རྒྱས་ལྷ་འབྲི་བའི་ཕྱག་རྩལ་འགྲན་ཟླ་བྲལ་བས་དབུ་ཆུང་
གི་གོ་མིང་ཐོབ། བུ་འབྲིང་བ་ལྷ་འབྲི་ལག་རྩལ་ཐོན་རྗེས་སེ་ར་དགོན་དུ་གཞུང་
བཀའ་པོད་ལྔ་ལ་སྦྱང་པ་མཐར་ཕྱིན་མཛད་དེ་དགེ་བཤེས་ཀྱི་མཚན་སྙན་ཐོབ།
བུ་ཆུང་བ་སྐལ་བཟང་ནོར་བུ་ཡང་ལྷ་འབྲི་ལག་རྩལ་མཆོག་ཏུ་མངའ་བ་ཞིག་
བྱུང་། དེའི་བུ་དགེ་རྒན་ཆེ་མོ་བ་བསྟན་པ་རབ་བརྟན་མཆོག་ནི་སྐྱེས་སྦྱང་གི་
ཤེས་རབ་ཀྱི་རྩལ་དང་ལྡན་པས་སྨན་ལུགས་པའི་སྲོལ་རྒྱུན་དར་ཞིང་རྒྱས་པར་
སྤེལ། སློབ་མའི་ཚོགས་དྲིན་གྱིས་བསྐྱངས། ད་ལྟ་རྒྱལ་ཁབ་ཕྱི་ནང་དུ་སྙན་
པའི་མཚན་བཟང་གང་སར་ཁྱབ། སློབ་བརྒྱུད་ཚེ་རིང་དོན་གྲུབ་དང༌། བཀྲ་
ཤིས་ཚེ་རིང༌། ཉི་མ་དོན་གྲུབ། པ་སངས་ཚེ་རིང་སོགས་སློབ་མའི་ཚོགས་ཀྱིས་
བཤེས་གཉེན་དམ་པའི་ཕྱག་རྒྱུན་མི་ཉམས་གོང་དུ་སྤེལ་བས་བློ་ལྡན་སྐྱེ་བོ་ཀུན་
གྱིས་བསྔགས་པའི་ཡུལ་དུ་གྱུར། །
སྨན་ལུགས་སྲོལ་རྒྱུན་འཛིན་པ་ལྷ་འབྲི་མཁས་ཅན་རྩེ་དྲུང་ལས་ཚན་ཡེ་
ཤེས་རྒྱ་མཚོ་ནི། རབ་བྱུང་བཅོ་ལྔ་པའི་ལྕགས་སྦྲུལ་(སྤྱི་ལོ་1881)ལོར་ལྷོ་ཁ་ཨེ་
248



ཁུལ་དུ་སྐུ་བལྟམས། ཆུང་བྱིས་པའི་དུས་ནས་སྐྱེས་སྟོབས་ཤེས་རབ་ཀྱི་རྩལ་དང་
ལྡན་པས་རི་མོ་ཚེགས་མེད་དུ་མཁྱེན། དུས་དེར་ཡི་གེ་འབྲི་ཀློག་སོགས་ལ་སྦྱང་
པ་གང་ལེགས་གནང༌། དེ་རྗེས་ཡབ་ཀྱི་ཕྱག་རྒྱུན་བཟང་པོ་མི་ཉམས་གོང་དུ་
སྤེལ་ཆེད་དངོས་སུ་རི་མོའི་བྲི་རྩལ་དང་གཞུང་ལུགས་བསླབས། དེ་རྗེས་འབྲས་
སྤུངས་བློ་གླིང་དུ་ཆོས་ཞུགས་གནང་ནས་མཚན་ལ་ཡེ་ཤེས་རྒྱ་མཚོ་ཞེས་གསོལ།
འབྲས་སྤུངས་དགོན་དུ་བཞུགས་རིང་སངས་རྒྱས་ཆོས་ལུགས་ཀྱི་གཞུང་ལུགས་
ཁག་ལ་སྦྱང་པ་གང་ཟབ་གནང་བ་མ་ཟད། མུ་མཐུད་ལྷ་སྐུའི་ཆ་ཚད་ཀྱི་ཐིག་རྩ་
དང་། དཀྱིལ་འཁོར་ཐིག་རྩ། ཚོན་མདངས་སོགས་རི་མོའི་གཞུང་ལུགས་ལ་
སྦྱང་པ་མཐར་ཕྱིན་མཛད། མཁས་པའི་མཚན་སྙན་རིམ་བཞིན་གང་སར་ཁྱབ།
དུས་དེར་རྒྱལ་དབང་ཐུབ་བསྟན་རྒྱ་མཚོའི་བཀའ་བཀོད་ལྟར་ནོར་གླིང་དུ་རི་
མོའི་ཞབས་ཞུར་ཡོང་དགོས་པའི་བཀའ་ཕབ། ཁོང་ལ་རྩེ་དྲུང་དཀྱུས་མའི་
ཕོགས་ཐོབ་དང་གོ་མིང་གནང་། བཟོ་ལྗོངས་ལྷ་འབྲི་བའི་སྐྱིད་སྡུག་གི་སྤྱི་ཁྱབ་
དབུ་ཆེ་མོའི་ཐུགས་འགན་བཞེས། ལྷ་འབྲི་མཁས་པའི་ཡང་རྩེར་སོན་ཏེ་སྙན་
པའི་མཚན་བཟང་བ་དན་གཡོ་བ་ལྟར་གང་སར་གྲགས། ཁོང་གི་ཕྱག་བཟོའི་
བརྩམ་བྱ་ཧ་ཅང་མང་ཞིང༌། དེ་དག་གི་ནང་ནས་བརྩམ་བྱ་གཙོ་བོ་ནི། རྒྱལ་
དབང་ཐུབ་བསྟན་རྒྱ་མཚོའི་གདུང་རྟེན་ལྷ་ཁང་སྟེང་འོག་བར་གསུམ་གྱི་འཆར་
བཀོད་གནང་བ་མ་ཟད། སྐྱ་རིས་མང་ཆེ་བ་མཁས་དབང་དམ་པ་དེ་དང་ཕྱག་
སྦྲེལ་ལས་ཚན་ཚེ་རིང་དོན་གྲུབ་རྣམ་གཉིས་ཀྱི་ཕྱག་བསྟར་མ་ཡིན། དེ་རྗེས་
སྟག་བྲག་རྒྱལ་ཐོག་ཏུ་རྩེ་པོ་ཏཱ་ལའི་གོས་སྐུ་འོད་དཔག་མེད་ཀྱི་སྣང་བརྙན་དང་
རྣམ་སྣང་གི་སྣང་བརྙན་གཉིས་ཀྱི་གསར་བཞེངས་འཆར་བཀོད་དང་། སྐྱ་རིས་
ཀྱང་མཁས་དབང་དེ་གཉིས་ཀྱི་ཕྱག་རིས་ཡིན། མཁས་དབང་ཡེ་ཤེས་རྒྱ་མཚོའི་
མཛད་རྗེས་ལ་གཞིགས་ནས་བོད་ས་གནས་སྲིད་གཞུང་གིས་རྩེ་དྲུང་ལས་ཚན་
པར་གནས་སྤར་གནང༌། དེ་ནས་རབ་བྱུང་བཅུ་དྲུག་པའི་ལྕགས་སྦྲུལ་(སྤྱི་ལོ་
1941)ལོར་བོད་ས་གནས་སྲིད་གཞུང་ཡིག་ཚང་ལས་ཁུངས་ཀྱི་བཀའ་བཀོད་
249



is
it
is
ir
is to
ལྟར་བོད་ཀྱི་རི་མོའི་སློབ་གྲྭ་དངོས་སུ་གསར་འཛུགས་དང་འབྲེལ་མཁས་དབང་
དེ་ཉིད་སློབ་སྤྱིར་བསྐོ་བཞག་བསྩལ། སློབ་མ་སུམ་ཅུ་ལྷག་ཙམ་བསྡུ་བསྐོངས་
ཐོག་བོད་ཀྱི་རི་མོའི་གཞུང་ལུགས་དང་འབྲེལ་ཡོད་ཀྱི་ཤེས་བྱ་མང་པོ་སློབ་ཁྲིད་
གནང༌། སློབ་མའི་ཚོགས་རྣམས་དྲིན་གྱིས་བསྐྱངས། དེ་ནས་བཟུང་བོད་ཀྱི་རི་
མོའི་གཞུང་ལུགས་དང་བཟོ་རྩལ་དེ་ལོ་རྒྱུས་ཀྱི་དུས་རབས་གསར་པ་ཞིག་ཏུ་
སླེབས། ཁོང་གི་དངོས་སློབ་དབུ་ཆེན་བག་གྲོ་དང་། དབུ་ཆུང་རིག་འཛིན་
དཔལ་འབྱོར། དབུ་ཆུང་ཀུན་བཟང་རྣམ་རྒྱལ། དབུ་ཆུང་འཕྲིན་ལས་ཆོས་
འཕེལ། དབུ་ཆུང་སྟོབས་རྒྱལ། དབུ་ཆུང་བྱམས་པ་ཚེ་བརྟན་སོགས་ནི་དེང་
རབས་བོད་ཀྱི་ལོ་རྒྱུས་ཐོག་མཚན་སྙན་གང་སར་ཁྱབ་པའི་ལྷ་འབྲི་མཁས་ཅན་ཤ་
སྟག་ཡིན། དེ་དག་གིས་བོད་ཀྱི་རང་ལུགས་རི་མོའི་ལག་རྒྱུན་འཛིན་སྐྱོང་སྤེལ་
གསུམ་གང་ལེགས་མཛད་དེ་བོད་ཀྱི་རི་མོའི་བྲི་རྩལ་དང་གཞུང་ལུགས་རྒྱ་མཚོ་
རྒྱས་པ་ལྟར་གོང་དུ་སྤེལ། །
རི་མོ་མཁས་ཅན་ལས་ཚན་ཚེ་རིང་དོན་གྲུབ་ནི། ལྷོ་ཁ་ཨེ་ཁུལ་ཚོ་སྟོད་
ཁང་གསར་འོག་མར་ཡབ་ལྷ་འབྲི་པདྨ་ཀུན་བཟང་དང་། ཡུམ་བསོད་ནམས་
སྒྲོལ་མ་གཉིས་ཀྱི་ཁྱིམ་དུ་རབ་བྱུང་བཅོ་ལྔ་པའི་ཆུ་སྟག་(སྤྱི་ལོ་1903)ལོར་
འཁྲུངས། དགུང་ལོ་བརྒྱད་ལ་ཕེབས་སྐབས་གོང་དཀར་ཆོས་སྡེར་ཞང་པོའི་
དྲུང་དུ་བོད་ཡིག་ལོ་གཉིས་ཙམ་སྦྱངས་པས་ཚེགས་མེད་དུ་མཁྱེན། དེ་ནས་ཁྱིམ་
ཚང་གི་གནས་བབས་ཞན་པས་དགུང་ལོ་བཅུར་ཕེབས་སྐབས་ནང་གི་བ་ཕྱུགས་
དང་ར་ལུག་འཚོ་བར་ཕེབས། སྔོན་གྱི་བག་ཆགས་བཟང་པོས་རི་མོ་བསླབས་
མཁན་མེད་ཀྱང་རང་བཞིན་གྱིས་སྲོག་ཆགས་དང་སྐྱེ་དངོས་མེ་ཏོག་སྣ་ཚོགས་ལ་
སོགས་འབྲི་མཁས་ པར་གྱུར། ཁོང་གི་ཡབ་ཀྱིས་ རང་གི་བུ་དེ་ རི་མོའི་སྐྱེས་
སྟོབས་ཤེས་རབ་ཀྱི་རྩལ་དང་ལྡན་པ་ཞིག་ཡིན་པ་གསལ་པོར་མཁྱེན་ཏེ་ཨེ་ནས་
ལྷ་སར་ཁྲིད་ཡོང་ནས་ལྷ་འབྲི་མཁས་ཅན་ཚེ་རིང་རྒྱའུ་ཡི་དྲུང་དུ་རི་མོ་སྦྱོང་བར་
བསྐྱལ། བུ་དེ་རི་མོ་སྦྱང་རྒྱུའི་བརྩོན་སེམས་ཤིན་ཏུ་ཆེ་བས་ཉིན་མཚན་དབྱེར་
250



མེད་རི་མོའི་བྲི་རྩལ་དང་གཞུང་ལུགས་ཉམས་ལེན་སློབ་སྦྱོང་གནང་བས་ཡུན་
རིང་མ་ཐོགས་པར་མཁས་པའི་མཚན་བཟང་ཐོབ། ལྷ་འབྲི་བའི་སྐྱིད་སྡུག་ལ་
ཞུགས་ཏེ་དགུང་ལོ་ཉེར་གཅིག་ལོར་དབུ་ཆུང་གི་མཚན་གནས་ཐོབ། དེ་ནས་
མཁས་པའི་ཡང་རྩེར་སོན་ཏེ་མཚན་སྙན་ཕྱོགས་བཞིར་ཁྱབ། རྒྱལ་དབང་ཐུབ་
བསྟན་རྒྱ་མཚོས་ཁོང་གི་མཛད་རྗེས་གསན་ཏེ་བཀའ་བཀོད་ལྟར། དམིགས་
བསལ་གྱིས་དྲུང་གཏོགས་ཀྱི་མཚན་གནས་གནང༌། ཁོང་སྐུ་ན་ཕྲ་ནའང་དྲང་
ཚུགས་ཆེ་བ་དང་ཕྱག་རྩལ་འགྲན་པར་དཀའ་བས་ལྷ་འབྲི་བ་རྒན་དར་གཞོན་
གསུམ་གྱིས་གུས་བཀུར་དཔག་མེད་ཞུས། ཁོང་གི་སྐུ་ཚེ་ཧྲིལ་པོའི་རིང་བརྩམ་བྱ་
ཤིན་ཏུ་མང་ཡང་། དེ་དག་གི་ནང་ནས་གཙོ་བོར་གྱུར་པ་ནི་གསེར་སྡོང་ལྷ་ཁང་
གི་རྒྱལ་དབང་སྐུ་ཕྲེང་བཅུ་གསུམ་པ་ཆེན་པོའི་མཛད་རྣམ་གྱི་ལྡེབས་རིས་དང་།
སེར་སྨད་གྲྭ་ཚང་གི་འདུ་ཁང་ནང་གི་གསེང་གཡབ་དང༌། ཤར་ནུབ་ཀྱི་རྩིག་
ལྡེབས། སྒོ་མཆོར་བཅས་ཀྱི་ལྡེབས་རིས་རྨད་དུ་བྱུང་བ་དེ་རྣམས་མཁས་དབང་
དེ་ཉིད་ཀྱི་ཕྱག་བསྟར་མ་ཡིན། དེ་བཞིན་གོང་དུ་སྨོས་པ་བཞིན་རྩེ་དྲུང་ལས་
ཚན་ཡེ་ཤེས་རྒྱ་མཚོ་དང་ལྷན་དུ་རྒྱལ་དབང་ཐུབ་བསྟན་རྒྱ་མཚོའི་གསེར་སྡོང་ལྷ་
ཁང་དང་། རྩེའི་གོས་སྐུའི་འཆར་བཀོད་དང་སྐྱ་རིས་མང་ཆེ་བ་མཛད། སྟག་
བྲག་རྒྱལ་ཐོག་སྐབས་ཁོང་གི་མཛད་རྗེས་ལ་གཞིགས་ཏེ་ལས་ཚན་ པའི་ ཏོག་
གནས་གནང༌། མདོར་ན་ཁོང་གིས་སྐུ་ཚེ་ཧྲིལ་པོའི་ནང་རང་ལུགས་རི་མོའི་བྱ་
གཞག་གོང་དུ་སྤེལ་བར་དཀའ་ངལ་དུ་མ་སྤྱད་པ་དང་། སློབ་མ་མང་པོ་དྲིན་
གྱིས་བསྐྱངས་པ་སོགས་མཛད་རྗེས་རྣམས་བློ་ལྡན་སྐྱེ་བོ་ཀུན་གྱིས་བརྗེད་པར་
དཀའ་བའི་གནས་སུ་གྱུར། །
རང་ལུགས་གསར་མའི་སྲོལ་ གཏོད་ པ་མཁས་དབང་དགེ་འདུན་ཆོས་
འཕེལ་ནི། མདོ་སྨད་ཨ་མདོ་རེབ་གོང་དུ་ཡབ་སྔགས་འཆང་ཨ་ལགས་རྒྱལ་པོ་
དང་ཡུམ་པདྨ་སྐྱིད་གཉིས་ཀྱི་སྲས་སུ་རབ་བྱུང་ བཅུ་ ལྔ་པའི་ཆུ་ཡོས་ (སྤྱི་ལོ་
1903)ལོར་སྐུ་འཁྲུངས། མཚན་དུ་རིག་འཛིན་རྣམ་རྒྱལ་ཞེས་གསོལ། དགུང་
251



ལོ་བདུན་ཙམ་དུ་གཡའ་མ་བཀྲ་ཤིས་དཀྱིལ་དགོན་དུ་རྒྱུན་བཞུགས་མཛད་དེ་
བོད་ཡིག་འབྲི་ཀློག་ལ་སྦྱང་པ་གནང་། དེ་ནས་ སངས་ རྒྱས་ ཆོས་ལུགས་ཀྱི་
གཞུང་ལུགས་དང་སྙན་སུམ་སོགས་ལ་སྦྱང་པ་གང་ལེགས་མཛད། དགུང་ལོ་
བཅོ་ལྔ་ནས་དགུང་ལོ་ཉེར་ལྔ་བར་བླ་བྲང་བཀྲ་ཤིས་འཁྱིལ་དུ་ཚོགས་ཞུགས་
མཛད་དེ་བསྡུས་གྲྭ་དང་ཕར་ཕྱིན་སོགས་ལ་སློབ་གཉེར་དཔྱིས་ཕྱིན་པ་གནང་
བས་སྙན་པའི་མཚན་བཟང་རིམ་བཞིན་ཁྱབ། དེ་ནས་ ལྷ་ སར་ཕེབས་ ཐོག་
འབྲས་སྤུངས་སྒོ་མང་གྲྭ་ཚང་དུ་ཚོགས་ཞུགས་གནང༌། དགེ་བའི་བཤེས་གཉེན་
ཆེན་པོ་ཤེས་རབ་རྒྱ་མཚོའི་ཞབས་ལ་གཏུགས་ཏེ་གཞུང་བཀའ་པོད་ལྔར་ཉམས་
ལེན་རྨད་དུ་བྱུང་བ་མཛད་དེ་མཁས་པའི་ཡང་རྩེར་སོན། ཤེས་རབ་རྒྱ་མཚོ་
མཆོག་གིས་དགེ་འདུན་ཆོས་འཕེལ་ནི་སློབ་མའི་མིང་ཙམ་ལས་ང་ལས་རྒྱལ་ཞེས་
གསུངས་པར་གྲགས། དུས་དེར་ཁོང་གི་དགོངས་ཚུལ་དང་རྒྱུན་སྲོལ་གྱི་ཆོས་
ལུགས་ལྟ་བ་མང་པོ་མཐུན་ཐབས་མེད་སྟབས་དངོས་ཤུགས་བརྒྱུད་གསུམ་ནས་
སྡང་ཟུག་དང་ཚིག་མཚོན་འདེབས་མཁན་མང་བས་གྲྭ་སར་བཞུགས་ཐབས་
བྲལ་བའི་སྐབས་དེར་པཎྜི་ཏ་ར་ཧུ་ལས་ གདན་ཞུས་གནང་བ་ལྟར་རྒྱ་གར་
འཕགས་པའི་ཡུལ་དུ་ཕེབས། ལེགས་སྦྱར་གྱི་སྐད་ཡིག་ལ་སྦྱང་པ་གང་ཟབ་
གནང་སྟེ་མཁས་པར་གྱུར། དེ་རྗེས་ཨུ་རུ་སུའི་རི་མོ་མཁས་ཅན་རའོ་རིས་ཞེས་
པས་རྒྱ་གར་ཀུ་མུར་གདན་དྲངས་ཏེ་དེབ་ཐེར་སྔོན་པོ་དབྱིན་ཡིག་ཏུ་བསྒྱུར་
རོགས་མཛད། དུས་དེར་གོ་སྐབས་དེ་དང་བསྟུན་ནས་ཞོར་དུ་ཁོང་གི་དྲུང་ནས་
ནུབ་ཕྱོགས་ཀྱི་རི་མོའི་བྲི་རྩལ་དང་གཞུང་ལུགས་མང་པོ་གསན་སྦྱོང་མཛད་པས་
དངོས་བྲིས་ལ་ཤིན་ཏུ་མཁས་པར་གྱུར། ཁོང་སྐྱེས་སྟོབས་ཤེས་རབ་ཀྱི་རྩལ་དང་
ལྡན་པས་སྐུ་ཆུང་ངུའི་དུས་ནས་རང་ལུགས་ཀྱི་རི་མོའི་བྲིས་རྩལ་ལ་སྐྱེ་བོ་ཀུན་
ཀྱང་ཧ་ལས་དགོས་པ་ཡོད་ཟེར་ཁོང་གི་སློབ་གྲོགས་མང་པོས་བསྔགས་བརྗོད་
ཡང་ཡང་མཛད། དེ་ནས་ཁོང་གིས་རང་ལུགས་རྩ་བར་བཞག་ཐོག་ཕྱི་ལུགས་རི་
མོའི་བྲི་རྩལ་གྱི་ལེགས་ཆ་མང་པོ་ཚུར་བླངས་ཏེ་བོད་ཕྱི་ཟུང་དུ་འབྲེལ་བའི་རང་
252



ལུགས་གསར་མ་ཞིག་གསར་དུ་བཏོད། དེ་ནས་བོད་ཀྱི་རི་མོའི་འཕེལ་རིམ་གྱི་
དུས་མཚམས་གསར་པ་ཞིག་ཏུ་སླེབས། སྐབས་དེར་ཁོང་གི་རང་ལུགས་གསར་
མའི་བརྩམ་བྱ་མང་ཞིང༌། ལྷག་ པར་ དུ་རྗེ་བཙུན་སྒྲོལ་དཀར་ གྱི་ སྐུ་བརྙན་
འབུར་ཐོན་དང་གསོན་ཉམས་ལྡན་པ་ཞིག་བྲིས་ཡོད་པ་དེ་མཆོག་ཏུ་མངའ་བ་
ཞིག་ཡོད་ཅེས་རྒན་རབས་མང་པོས་གསུངས། ཁོང་གིས་བོད་ཕྱི་ཟུང་དུ་འབྲེལ་
བའི་རི་མོའི་རང་ལུགས་གསར་པའི་སྲོལ་བཏོད་པ་དེས་མཁས་དབང་ཨ་མདོ་
བྱམས་པ་ལགས་རི་མོའི་བྱ་གཞག་གི་ལམ་དུ་ཞུགས་པར་ཤུགས་རྐྱེན་ཧ་ཅང་ཆེན་
པོ་ཐེབས་པ་ནི་ལུང་དང་རིག་པ་གཉིས་ཀས་དཔྱད་ཐུབ་པ་ཞིག་རེད། མདོར་
ན་མཁས་པའི་གཙུག་རྒྱན་དགེ་འདུན་ཆོས་འཕེལ་མཆོག་ནི་བོད་ཀྱི་བཅུ་ཕྲག་
རིག་པའི་གནས་ལ་མཁས་པ་ཙམ་མ་ཟད། ཁོང་གིས་འཛམ་གླིང་རྒྱལ་ཁབ་མང་
པོའི་རིག་གནས་དང་ལམ་ལུགས་ལ་དཔྱད་ཞིབ་གནང་སྟེ་འཁོར་བ་འཇིག་རྟེན་
གྱི་སྐྱིད་སྡུག་དང༌། སྤྱི་ཚོགས་དང་རིག་གནས་ཀྱི་འཕེལ་ཕྱོགས་སོགས་ལ་ཐུན་
མོང་མ་ཡིན་པའི་ལྟ་བ་བཟུང་ནས་ལྗགས་རྩོམ་གྲངས་ལས་འདས་པ་གནང་བ་
དེས་བོད་མི་རིགས་ཀྱི་བློ་སྒོ་ཕྱེ་བ་དང་རིག་གནས་གོང་དུ་སྤེལ་བར་བརྗོད་པར་
དཀའ་བའི་མཛད་རྗེས་བཞག་སྟབས་ད་ལྟའང་བློ་ལྡན་སྐྱེ་བོ་ཀུན་གྱིས་བསྔགས་
པའི་ཡུལ་དུ་གྱུར། །
རི་མོ་མཁས་ཅན་དྲུང་ཐོབ་སྐལ་བཟང་ནོར་བུ་ནི། ཡབ་ལྷ་འབྲི་དབུ་ཆེན་
ཚེ་རིང་རྒྱའུ་དང་ཡུམ་བསོད་ནམས་ཆོས་སྒྲོན་གྱི་སྲས་སུ་རབ་བྱུང་བཅོ་ལྔ་པའི་
ལྕགས་ཁྱི་(སྤྱི་ལོ་1910)ལོར་སྐུ་འཁྲུངས། དགུང་ལོ་བཅུ་ཙམ་ལ་ཡབ་ཀྱི་དྲུང༌
ནས་ཡི་གེ་འབྲི་ཀློག་སོགས་ལ་སྦྱང་པ་གནང་། དེ་ནས་དགུང་ལོ་བཅུ་གཉིས་
ཙམ་ལ་རི་མོའི་ལག་རྩལ་དང་གཞུང་ལུགས་སོགས་ལ་གསན་སྦྱོང་ལེགས་པར་
གནང་སྟེ་མཁས་པར་གྱུར། དགུང་ལོ་ཉི་ཤུ་རྩ་ལྔར་ལྷ་འབྲི་བའི་སྐྱིད་སྡུག་ལ་
ཞུགས་ཏེ་བོད་ས་གནས་སྲིད་གཞུང་གི་ལས་གྲྭ་ཆེ་ཆུང་ཁག་ལ་ཞབས་ཞུ་གང་
ལེགས་གནང་བས་དབུ་ཆུང་གི་མཚན་གནས་ཐོབ་པ་མ་ཟད། འདོད་དཔལ་རི་
253



མོ་བའི་ལས་འགན་བསྩལ་བ་བཞིན་ཐུགས་འགན་ཡོངས་སུ་བཞེས། སྐབས་
དེར་རི་མོ་བ་ལས་ཚན་མཁྱེན་རབ་ཀྱི་དྲུང་ནས་བཟོ་བཀོད་རྒྱུན་རིས་ལ་སློབ་
སྦྱོང་གང་ཟབ་གནང་བས་བཟོ་བཀོད་རི་མོའི་གཞུང་ལུགས་དང་བྲིས་རྩལ་ལ་
མཁས་པར་གྱུར་ཏེ་མཚན་སྙན་གྲགས་ཆེ་བས་དབུ་ཆེན་གྱི་གདན་ཐོབ་གནང་།
རྭ་སྒྲེང་རྒྱལ་ཐོག་སྐབས་ཁོང་གིས་གསེར་སྡོང་དགེ་ལེགས་འདོད་འཇོ་གསར་
བཞེངས་ཀྱི་སྤྱིའི་འཆར་འགོད་ཀྱི་ཤོག་ཕྲ་དང་ཞིབ་ཕྲའི་ཚགས་རིས་རྣམས་ཀྱི་
འགན་ཡོངས་སུ་བཞེས་ཏེ། རྒྱན་རིས་ཁྱོན་ཡོངས་ཀྱི་བཀོད་པ་ལེགས་པ་དང༌།
ཚགས་ཧྲུབ་ཞིབ་སྙོམས་པ། རྒྱན་རིས་སྣ་མང་ཕུན་སུམ་ཚོགས་པ་སོགས་རྨད་དུ་
བྱུང་བའི་བཟོ་རྩལ་ལ་བརྟེན་སྐྱེ་བོ་སེར་སྐྱ་ཀུན་གྱིས་བསྔགས་པའི་ཡུལ་དུ་གྱུར།
གསེར་སྡོང་དགེ་ལེགས་འདོད་འཇོ་ལེགས་གྲུབ་ཟིན་རྗེས་ཁོང་གི་མཛད་རྗེས་ལ་
གཞིགས་ཏེ་གཟེངས་བསྟོད་དུ་དྲུང་གཏོགས་ཀྱི་མཚན་གནས་གནང་། མཁས་
དབང་དེའི་རྒྱན་རིས་སོགས་ཀྱི་བརྩམ་བྱ་ཤིན་ཏུ་མང་ཞིང་། ཁྱད་པར་དུ་བོད་
དངུལ་བརྒྱ་ལོར་དང་། ཉི་ཤུ་རྩ་ལྔའི་ལོར། དངུལ་ཊམ། ཟངས་སྒོར་སོགས་
ཀྱི་རི་མོ་ཚང་མ་ནི་ཁོང་གི་ཕྱག་རྩལ་ཡིན་ཞིང་། ཁོང་གི་རྗེས་སུ་འཛིན་པའི་སློབ་
མ་གཙོ་བོ་གསུམ་སྟེ། དགེ་རྒན་ཆེ་མོ་བ་བསྟན་པ་ རབ་བརྟན་ལགས་དང་།
འཕྲིན་ལས་དོན་གྲུབ། དགྲ་ལྷ་བསྟན་འཛིན་བཅས་ཡིན། །
བོད་ཕྱི་ཟུང་འབྲེལ་གྱི་རི་མོ་མཁས་ཅན་ཨ་མདོ་བྱམས་པ་ནི། མདོ་སྨད་
རྨ་ལྷོ་སྨན་རི་གྲོང་ཚོར་ཡབ་མཁའ་རྡོ་དང་ཡུམ་ཧྲང་ཞིའི་གཉིས་ཀྱི་སྲས་སུ་རབ་
བྱུང་བཅུ་དྲུག་པའི་ཤིང་ཡོས་(སྤྱི་ལོ་1915)ལོར་འཁྲུངས། ཁོང་སྐུ་ཆུང་ངུའི་
དུས་ནས་སྐྱེས་སྟོབས་ཀྱི་རྩལ་དང་ལྡན་པས་དགོན་པ་དང་། ལྷ་ཁང་ཁག་གི་
ལྡེབས་རིས་དང་ཞལ་ཐང་སོགས་བྲིས་འབུར་གྱི་སྣང་བརྙན་ལ་དོ་སྣང་ཆེན་པོ་
གནང་བ་མ་ཟད། སྲོག་ཆགས་དང་རྩྭ་ཤིང་མེ་ཏོག་སོགས་འབྲི་སྦྱོང་གནང་སྟེ་
ཚེགས་མེད་དུ་མཁྱེན། དེ་ནས་དགོན་པར་ཞུགས་ཏེ་ཡི་གེ་འབྲི་ཀློག་དང་ཆོས་
ཀྱི་རྩ་བའི་ཤེས་བྱར་སྦྱང་བརྩོན་མཛད་པས་སྔོན་ལས་བཟང་པོས་ཚེགས་མེད་དུ་
254



མཁྱེན། དུས་དེར་དགོན་པའི་ནང་གི་བྲིས་འབུར་གྱི་བཟོ་ཆས་ལ་མཁས་པའི་
དགེ་འདུན་པ་མང་པོའི་དྲུང་དུ་ཕེབས་ནས་ཉམས་ཞིབ་དང་སློབ་སྦྱོང་ལེགས་
པར་གནང་། དེ་བཞིན་ཁོང་གི་ཕ་ཡུལ་དང་ཐག་ཉེ་འབྲེལ་མཚུངས་ཀྱི་ཨ་མདོ་
རེབ་གོང་ནི་བོད་ཀྱི་སྒྱུ་རྩལ་ལྡུམ་ར་དང་འདྲ་བར་འཇིམ་བཟོ་མཁས་ཅན་དང་།
ལྷ་འབྲི་མཁས་ཅན། བརྐོས་རིགས་ལག་རྩལ་མཁས་ཅན་བཅས་ཤིན་ཏུ་མང་
བས་ཁོང་ལ་ཁོར་ཡུག་གི་བག་ཆགས་དང་སྐུལ་མ་ཤུགས་ཆེན་ཐེབས་ཏེ་བོད་ཀྱི་
རི་མོའི་ལམ་བུ་གསར་པ་འབྱེད་ཐུབ་པའི་དགོངས་པ་རྒྱ་ཆེ་ཞིག་འཆར། དེ་
རྗེས་ཕ་ཡུལ་ནས་ཞལ་གྱེས་ཏེ་གངས་ཅན་རིག་གནས་ཀྱི་ལྟེ་གནས་ལྷ་སར་ཕེབས།
འབྲས་སྤུངས་སྒོ་མང་གྲྭ་ཚང་དུ་དངོས་སུ་ཆོས་ཞུགས་གནང་སྟེ་རིག་གནས་སྤྱི་
དང་། ཁྱད་པར་དུ་གཞུང་བཀའ་པོད་ལྔ་ལ་ཐོས་བསམ་རྩོད་གསུམ་ལེགས་པར་
མཛད་དེ་མཁས་པར་གྱུར། དུས་མཚུངས་ཞར་དུ་སྔར་བཞིན་བོད་ཀྱི་རི་མོའི་
གྲུབ་མཐའ་ཁག་གི་ཁྱད་ཆོས་དང༌། བཟོ་བཀོད་རྒྱན་རིས། རི་མོའི་གཞུང་
ལུགས་སོགས་ལ་ཞིབ་འཇུག་དཔྱིས་ཕྱིན་པ་མཛད། དེ་ནས་གངས་ཅན་མཁས་
པའི་དབང་པོ་དགེ་འདུན་ཆོས་འཕེལ་མཆོག་དང་མཇལ། ཁོང་གི་དྲུང་ནས་
ནུབ་ཕྱོགས་དངོས་བྲིས་རི་མོའི་ཁྱད་ཆོས་དང་གཞུང་ལུགས་གདམས་ངག་མང་
དུ་གསན། བོད་ཕྱི་ཟུང་འབྲེལ་གྱི་རི་མོའི་ལམ་བུ་གསར་པར་འགྲོ་བའི་བློ་སྒོ་
གསལ་བར་ཕྱེ། དེ་རྗེས་མེས་རྒྱལ་ནང་སར་ཕེབས་ཏེ་རི་མོའི་གཞུང་ལུགས་དང༌
བྲིས་རྩལ་ལ་སྔར་བས་འབད་བརྩོན་ཧུར་ལེན་གནང་ནས་མཁས་པའི་རྩེ་མོར་
སོན། མདོར་ན་ཁོང་གིས་སྐུ་ཚེ་ཧྲིལ་པོའི་རིང་བོད་ཀྱི་རིག་གནས་སྤྱི་དང༌།
ཁྱད་པར་དུ་རི་མོའི་བཟོ་རྩལ་ལ་གསན་སྦྱོང་དང་། དཔྱད་ཞིབ་ལེགས་པར་
གནང་ནས་མཁས་དབང་དགེ་འདུན་ཆོས་འཕེལ་གྱིས་སྲོལ་བཏོད་པའི་བོད་ཕྱི་
ཟུང་དུ་འབྲེལ་བའི་རི་མོའི་བྲིས་སྲོལ་གསར་པའི་ལུགས་དེ་མུ་མཐུད་གོང་དུ་སྤེལ།
སློབ་མའི་ཚོགས་དྲིན་གྱིས་བསྐྱངས། ཁོང་ནི་སྐྱེས་སྦྱངས་གཉིས་ཀའི་ཤེས་རིག་
གི་རྩལ་དང་ལྡན་པས་བརྩམ་བྱ་ཤིན་ཏུ་མང་། དེ་དག་གི་ནང་ནས་དཔེ་མཚོན་
255



འོས་པ་ནི་ནོར་གླིང་རྟག་བརྟན་མི་འགྱུར་ཕོ་བྲང་གི་ལྡེབས་རིས་བདག་ཅག་གི་
སྟོན་པ་བཅོམ་ལྡན་འདས་དང༌། འཁོར་ལྔ་སྡེ། རྒྱན་དྲུག་མཆོག་གཉིས་སོགས་
ཡིན་ཞིང་། མཁས་དབང་དེའི་ཕྱག་སྲོལ་གྱི་ཁྱད་ཆོས་ནི་བོད་རང་ལུགས་ཀྱི་རི་
མོའི་བཟོ་བཀོད་ཀྱི་ལེགས་ཆ་མང་པོ་རྒྱུན་འཁྱོངས་གནང་ཐོག་ནུབ་ཕྱོགས་རི་
མོའི་འབུར་ ཐོན་ གྱི་ བྲིས་ སྲོལ་ དང་། ཡུལ་ ལྗོངས། ལྷ་ སྐུའི་ཞལ་ དབྱིབས།།
ཚོན་མདངས་རྒྱག་ སྟངས་ སོགས་ལེགས་ཆ་མང་པོ་གཅིག་ ཏུ་འདུས་ཏེ་ རང་
ལུགས་གསར་པ་ཞིག་གོང་དུ་སྤེལ་བ་དེ་ཡིན། ཨ་མདོ་བྱམས་པ་ཞེས་སྙན་པའི་
མཚན་བཟང་ས་ཕྱོགས་ཀུན་ཏུ་གྲགས་ཆེ་བར་གྱུར། ད་ལྟ་གཞོན་སྐྱེས་རི་མོ་
མཁན་སྤྱི་དང་། ཁྱད་པར་དུ་ཨ་མདོ་ཁུལ་གྱི་གཞོན་སྐྱེས་རི་མོ་མཁན་གྱི་བརྩམ་
བྱར་རང་ལུགས་གསར་མ་འདིའི་ཤུགས་རྐྱེན་ཐེབས་དང་ཐེབས་བཞིན་ཡོད། །
མཁས་དབང་དཀའ་ཆེན་བློ་བཟང་ཕུན་ཚོགས་ནི། རབ་བྱུང་བཅུ་དྲུག་
པའི་མེ་བྱི་(སྤྱི་ལོ་1936)ལོར་གཞིས་རྩེའི་ནུབ་ངོས་བདེ་སྐྱིད་གླིང་གྲོང་དུ་སྐུ་
འཁྲུངས། དགུང་ལོ་དགུ་ཙམ་ལ་གདན་ས་བཀྲ་ཤིས་ལྷུན་པོར་ཡི་གེ་འབྲི་ཀློག་
དང་ཚོགས་ཀྱི་འདོན་བྱ་བློ་འཛིན་གནང་བས་རབ་ཏུ་བྱུང་སྟེ་མཚན་ལ་བློ་བཟང་
ཕུན་ཚོགས་ཞེས་གསོལ། དེ་ནས་གདན་ས་བཀྲ་ཤིས་ལྷུན་པོར་གཞུང་བཀའ་
པོད་ལྔ་དང༌། སྔགས་ཕྱོགས་རྒྱུད་སྡེ་བཞིའི་ཆོ་ག་སོགས་མདོ་སྔགས་ཀྱི་བཀའ་
བསྟན་གཞུང་ལུགས་གསན་སྦྱོང་གནང་བ་མ་ཟད། པཎ་ཆེན་སྐུ་ཕྲེང་ན་རིམ་
གྱིས་འཛུགས་གཉེར་མཛད་པའི་བཟོ་རིག་སློབ་ཁང་གི་ཁོངས་ལྷ་འབྲི་ཁང་དུ་
སྒྲིག་ཞུགས་གནང༌། དགེ་རྒན་དབུ་ཆེ་བཞད་པ་ཆོས་དར་ལགས་ཀྱི་དྲུང་ནས་
རི་མོའི་གཞུང་ལུགས་དང་འབྲི་ཐབས་རྩ་བའི་ཤེས་བྱ་རྣམས་གསན་སྦྱོང་མཛད།
དེ་རྗེས་སླར་ཡང་དབུ་ཆེན་ཤི་ལོག་ལགས་ཀྱི་དྲུང་དུ་ཆ་ཚད་ཀྱི་ རིགས་ པའི་
གཞུང་ལུགས་དང་ལག་ལེན་དངོས་ཀྱི་འབྲི་ཐབས་གཙོ་བོར་བཟུང་བའི་རི་མོའི་
སྒྱུ་རྩལ་གྱི་དཀའ་གནད་གསན་སྦྱོང་མཛད་དེ་སློབ་མ་ཀུན་གྱི་ནང་ནས་གཟེངས་
སུ་ཐོན་པ་བྱུང་བའི་གནས་ཚུལ་ཀུན་གཟིགས་པཎ་ཆེན་སྐུ་ཕྲེང་བཅུ་པ་ཆོས་ཀྱི་
256



རྒྱལ་མཚན་གྱི་སྙན་དུ་འཁྱོལ་བས་ཐུགས་ཤིན་ཏུ་མཉེས་ཏེ་སྐུ་བཅར་ལྷ་འབྲི་
ཞབས་ཞུར་ཡོང་དགོས་པའི་བཀའ་ཕབ་པ་ལྟར་རི་མོའི་ཞབས་ཞུ་ཧུར་ལེན་
གནང་། ཀུན་གཟིགས་པཎ་ཆེན་རིན་པོ་ཆེའི་ལྗགས་བཀོད་ལྟར་ཁོང་གིས་རྗེ་
བཙུན་བྱམས་པ་མགོན་པོའི་ཞིང་ཁམས་དང་གཡུ་ལོ་བཀོད་པའི་ཞིང་ཁམས་
སོགས་ཞལ་ཐང་མང་དུ་བཞེངས་པ་དེ་དག་སྨན་གསར་ལུགས་ཀྱི་གཙང་བྲིས་
ཕུལ་དུ་བྱུང་བ་ཤ་སྟག་ཡིན། འོན་ཀྱང་གཡོན་ཐལ་གྱི་ལམ་ཕྱོགས་འོག་འགལ་
རྐྱེན་བར་ཆད་མང་དུ་བྱུང་ནས་མི་ལོ་བཅུ་དྲུག་རིང་ལས་གནས་ནས་ཞལ་གྱེས་
ཏེ་ལྷོ་ཁའི་ཞིང་རར་བཞུགས་དགོས་བྱུང་། དེ་རྗེས་པཎ་ཆེན་རིན་པོ་ཆེའི་
བཀའ་བཀོད་བཞིན་ཞལ་ཐང་མང་ཙམ་གསར་བྲིས་མཛད། དེ་བཞིན་གདན་
ས་བཀྲ་ཤིས་ལྷུན་པོའི་མཆོད་སྡོང་བཀྲ་ཤིས་རྣམ་རྒྱལ་གྱི་ཕྱི་ནང་བར་གསུམ་གྱི་
ཤིང་ཚོན་དང་ལྡེབས་རིས་ཀྱི་སྤྱི་ཁྱབ་གཙོ་འགན་བཞེས། མཁས་དབང་དེས་
གཙོ་བོ་མཛད་དེ་རི་མོའི་སྒྱུ་རྩལ་གྱི་མཁས་པ་མང་པོའི་ཕྱག་རྩལ་ལས་ཐོན་པའི་
ལྡེབས་རིས་དེ་རྣམས་རང་ལུགས་དྲི་མ་མེད་པའི་གཙང་བྲིས་ཀྱི་བཟོ་རྩལ་ཁྱད་དུ་
འཕགས་པ་ཤ་སྟག་ཡིན་པས་དད་ལྡན་སྐྱེ་བོ་ཀུན་གྱིས་མཇལ་བ་ཙམ་གྱིས་ཡིད་
དབང་རབ་ཏུ་འཕྲོག་པ་ཞིག་ཡོད། དེ་རྗེས་ཀུན་གཟིགས་པཎ་ཆེན་ཐམས་ཅད་
མཁྱེན་པ་ དགོངས་ པ་ མྱ་ ངན་ལས་འདས་རྗེས་ ཀྲུང་དབྱང་སྲིད་ གཞུང་གིས་
ཐུགས་འཁུར་ཆེ་ བཞེས་ གནང་ སྟེ་ དམིགས་ བསལ་ གྱིས་ གསེར་ སྡོང་ གསར་
བཞེངས་གནང་སྐབས་མཁས་དབང་དེས་ཕྱི་ནང་བར་གསུམ་གྱི་ཚོན་རྩི་དང༌
ལྡེབས་རིས་གསར་བཞེངས་ཀྱི་ཐུགས་འགན་ཡོངས་སུ་བཞེས། གསར་བྲིས་
ལྡེབས་རིས་དེ་རྣམས་ནི་བློ་ལྡན་སྐྱེ་བོ་ཀུན་གྱི་མིག་རྒྱན་ལྟ་བུར་གྱུར། དེ་བཞིན་
ཀུན་གཟིགས་མཆོག་གི་ལྗགས་བཀོད་ལྟར་བོད་ཀྱི་སྲོལ་རྒྱུན་རིག་གནས་སྒྱུ་རྩལ་
འཛིན་སྐྱོང་སྤེལ་གསུམ་གང་ལེགས་ཡོང་ཆེད་སློབ་མ་ཉི་ཤུ་རྩ་ལྔ་ཙམ་དྲིན་གྱིས་
བསྐྱངས། དེ་དག་གི་ནང་ནས་སློབ་མ་མང་པོ་ཞིག་ལག་རྩལ་གཟེངས་སུ་ཐོན་
པ་བྱུང་སྟེ་རི་མོའི་སྒྱུ་རྩལ་གོང་དུ་སྤེལ་རྒྱུའི་ཆེད་དུ་ནུས་པ་ཐོན་དང་ཐོན་བཞིན་
257



ཡོད། དུས་མཚུངས་མཁས་དབང་དེས་མི་ལོ་བཅུ་ཕྲག་འགའ་ཞིག་གི་མྱོང་བྱ་
དང་ཕྱག་རྒྱུན་གཅིག་འདུས་སུ་མཚོན་ཆེད་བླ་མ་དང་། ཡི་དམ། སངས་རྒྱས།
བྱང་སེམས། ཆོས་སྐྱོང་སྲུང་མའི་ཆ་ཚད་དཔེ་རིས་གསལ་བའི་《ལྷ་སྐུའི་ཐིག་རྩ་
ཀུན་གསལ་མེ་ལོང་》གསར་རྩོམ་གནང་བ་སོགས་གངས་ལྗོངས་སྐྱེ་འགྲོ་ཀུན་ལ་
སྨན་པའི་བྱ་བ་བཟང་པོ་བརྗོད་ཀྱིས་མི་ལངས་པ་མཛད་པས་སྐྱེ་བོ་ཀུན་གྱིས་
བསྔགས་པའི་ཡུལ་དུ་གྱུར། ། །
དགེ་རྒན་ཆེ་མོ་བ་བསྟན་པ་རབ་བརྟན་ལགས་ནི། རབ་བྱུང་བཅུ་དྲུག་
པའི་ལྕགས་སྦྲུལ་(སྤྱི་ལོ་1941)ལོར་ལྷ་ ས་ཉང་རྭ་ཁང་ཚན་དུ་ སྐུ་འཁྲུངས།
དགུང་ལོ་བརྒྱད་དུ་ལྷ་ས་སྦྱར་པ་ཁང་གསར་དུ་བོད་ཡིག་དང་རྩིས་གཞུང་སོགས་
ལ་སྦྱང་པ་མཛད། དགུང་ལོ་བཅུ་ནས་སློབ་ཞོར་དུ་རང་ཁྱིམ་དུ་རི་མོའི་བྲི་རྩལ་
སོགས་ལ་སྦྱང་པ་ཧུར་ལེན་གནང་། ཁོང་སྐུ་ཆུང་ངུའི་དུས་སུ་སྐྱེས་སྟོབས་ཤེས་
རབ་ཀྱི་རྩལ་དང་ལྡན་ཞིང༌། མེས་པོ་དབུ་ཆེན་ཚེ་རིང་རྒྱའུ་དང་། ཡབ་དབུ་
ཆེན་སྐལ་བཟང་ནོར་བུ་གཉིས་ཀ་གངས་ཅན་ཡུལ་དུ་མཚན་སྙན་གྲགས་ཆེ་བའི་
རི་མོ་མཁས་ཅན་ཞིག་ཡིན་སྟབས་ཕྱི་ནང་གི་ཆ་རྐྱེན་ཚང་མ་འཛོམས་པས་ཡུན་
རིང་མ་སོང་བར་སྦྱངས་འབྲས་གཟེངས་སུ་ཐོན་པ་བྱུང་། དེ་ནས་ཡབ་ཡུམ་གྱི་
དགོངས་འདུན་ལྟར་སེར་བྱེས་གྲྭ་ཚང་དུ་ཆོས་ཞུགས་གནང་ནས་ཆོས་ལུགས་ཀྱི་
ཤེས་བྱ་སྤྱི་དང༌། ཞར་དུ་དག་ཡིག་སུམ་རྟགས། རི་མོའི་གཞུང་ལུགས་དང་བྲི་
རྩལ་སོགས་ལ་ཉིན་མཚན་དབྱེར་མེད་ཀྱིས་སྦྱང་པ་དཔྱིས་ཕྱིན་པ་མཛད། །
དེ་ནས་བོད་ཀྱི་སྤྱི་ཚོགས་ལ་རྩ་བའི་འགྱུར་ལྡོག་བྱུང་སྟེ་དགོན་པ་ནས་ཞལ་
གྱེས་ཏེ་སྔ་རྗེས་སུ་རྔ་ཆེན་གློག་ཁང་དང་། ཚ་ལ་དཀར་པོའི་བཟོ་གྲྭ། ལྷོ་ཁའི་
ཞིང་ར་ སོགས་ལ་ངལ་རྩོལ་དང་སློབ་གྲྭའི་དགེ་རྒན་གནང་སྟེ་ བཞུགས་ རིང་
ལའང་ཞར་དུ་བོད་ཀྱི་རིག་གནས་སྤྱི་དང་། ཁྱད་པར་རི་མོའི་སྒྱུ་རྩལ། རྒྱའི་
སྐད་ཡིག་སོགས་ལ་མུ་མཐུད་སྦྱང་བརྩོན་གནང་། དེ་ནས་གསེར་ས་འོག་ཏུ་
ཡོད་ན་འོད་ནམ་མཁར་ཞེས་པའི་གནའ་གཏམ་ལྟར། ཁོང་གི་མཚན་སྙན་རིམ་
258



བཞིན་གང་སར་ཁྱབ། རབ་བྱུང་བཅུ་དྲུག་པའི་ལྕགས་སྤྲེལ་(སྤྱི་ལོ་1980)ལོར་
བོད་ལྗོངས་དགེ་འོས་སློབ་གྲྭ་ཆེ་མོས་གདན་ཞུ་གནང་བ་ལྟར་བོད་ཀྱི་ལོ་རྒྱུས་
ཞིབ་འཇུག་ཁང་དུ་གླིང་གེ་ སར་རྒྱལ་པོའི་སྒྲུང་གཏམ་མྱུར་སྐྱོབ་ཀྱི་ཕྱག་ལས་
གནང་། 《མོན་གླིང་གཡུལ་འགྱེད》དང་《སུམ་གླིང་གཡུལ་འགྱེད》《ལྷ་གླིང་
གབ་རྩེ་དགུ་བསྐོར》སོགས་སྒྲུང་དེབ་ཁག་ལྔ་ཙམ་གྱི་བར་འཇུག་རི་མོ་བྲིས་
གནང་མཛད། བར་འཇུག་རི་མོ་དེ་དག་སྒྲུང་གི་ནང་དོན་དང་མཐུན་པ་དང་།
རི་མོའི་གཞུང་ལུགས་ལྡན་པ། མེས་པོའི་རྒྱ་བྲིས་དང་ཡབ་ཀྱི་རྒྱན་རིས་ཀྱི་ཕྱག་
རྒྱུན་བཟང་པོའི་ལེགས་ཆ་གཅིག་ཏུ་འདུས་ཏེ་ཐུན་མོང་མ་ཡིན་པའི་བྲིས་སྲོལ་
གསར་པ་ཞིག་བྱུང་བས་བློ་ལྡན་སྐྱེ་བོ་མང་པོས་བསྔགས་བརྗོད་ཡང་ཡང་མཛད།
དེ་ནས་བོད་ལྗོངས་སློབ་གྲྭ་ཆེ་མོ་དངོས་སུ་དབུ་བརྙེས་པའི་རྗེས་སུ་རིམ་པ་གོང་
མའི་བཀའ་བཀོད་ལྟར་བོད་ཀྱི་མཛེས་རིས་སྒྱུ་རྩལ་དེ་རིམ་བཞིན་མཛེས་རིས་
ཆེད་ལས་ཀྱི་ནང་དོན་གལ་ཆེ་ཞིག་ཏུ་གྱུར། མཁས་དབང་དེས་སློབ་ གསོའི་
དགོས་མཁོར་གཞིགས་ནས་དཀའ་ངལ་གང་ལའང་མ་འཛེམས་པར་བོད་ཀྱི་རི་
མོའི་གཞུང་ལུགས་དང་ལག་ལེན་དངོས་ཟུང་དུ་འབྲེལ་བའི་སློབ་གཞི་ཆ་ཚང་
ཞིག་གསར་རྩོམ་གནང་བ་དེས་བོད་ཀྱི་སྲོལ་རྒྱུན་རི་མོ་འཛིན་སྐྱོང་སྤེལ་གསུམ་བྱ་
རྒྱུར་ལོ་རྒྱུས་རང་བཞིན་ལྡན་པའི་ནུས་པ་ཐོན། དེ་བཞིན་ཁོང་གི་ཕྱག་བསྟར་
རི་མོ་མང་པོ་ཞིག་ད་ལྟ་རྒྱལ་ཁབ་ཕྱི་ནང་གང་སར་ཁྱབ་ནས་ཡོད། །
ཁོང་གིས་བོད་ཀྱི་རི་མོའི་སྒྱུ་རྩལ་གོང་དུ་སྤེལ་ཆེད་སློབ་མའི་ཚོགས་རྣམས་
དྲིན་གྱིས་བསྐྱངས། བོད་ལྗོངས་སློབ་གྲྭ་ཆེ་མོར་སློབ་མ་མང་པོར་དཀའ་གནད་
མན་ངག་མང་པོ་སྦས་གསང་མེད་པར་གསུངས་ནས་གསོ་སྐྱོང་གནང་བ་དང་།
ལྷག་པར་དུ་བོད་ཀྱི་ལོ་རྒྱུས་ཐོག་སྲོལ་རྒྱུན་རི་མོའི་ཞིབ་འཇུག་སློབ་མ་ཐེངས་
དང་པོ་དེའང་ཁོང་གིས་གསོ་སྐྱོང་གནང་བ་ཞིག་རེད། གཞན་ཡང་ཁོང་གིས་སྤྱི་
ཚོགས་ཐོག་གི་ཁྱིམ་ཚང་དཀའ་ངལ་ཆེ་བའི་གཞོན་ནུ་ལས་མེད་ཁག་བསྡུ་རུབ་
གནང་སྟེ་ལས་ཞོར་དུ་སློབ་ཡོན་མི་དགོས་པའི་སློབ་གྲྭ་ཞིག་བཙུགས་གནང་སྟེ།
259



སློབ་མ་དེ་ཚོར་ཕ་མ་ལྟར་ཐུགས་རྒྱུད་འཇམ་པོའི་སྒོ་ནས་སློབ་ཁྲིད་གནང་བ་
དང་། ཀུན་སྤྱོད་སློབ་གསོ་ཟབ་ནན་གནང་བས་མཁྱེན་སྤྱོད་གཉིས་ལྡན་གྱི་སློབ་
མ་བཟང་པོ་མང་དུ་ཐོན། དེ་དག་ད་ལྟ་བོད་ཀྱི་རི་མོའི་སྒྱུ་རྩལ་དཔུང་ཁག་གི་
རྐང་འཛིན་པར་གྱུར། མཁས་དབང་དེའི་མཛད་རྗེས་ལ་གཞིགས་ནས་རྒྱལ་
ཁབ་སློབ་གསོ་པུའུ་ཡིས་རྒྱལ་ཁབ་རིམ་པའི་ཕུལ་བྱུང་དགེ་རྒན་གྱི་མཚན་སྙན་
དང་གཟེངས་བསྟོད་བྱ་དགའ་གནང༌། དེ་རྗེས་རྒྱལ་ཁབ་རིམ་པའི་ལྔ་གཅིག་
ངལ་རྩོལ་གྱི་རྟགས་མ་དང༌། བོད་རང་སྐྱོང་ལྗོངས་ཀྱི་ཕུལ་བྱུང་གི་རིག་གཅིག་
རྐང་འཛིན་པའི་མཚན་སྙན་གནང་བ་མ་ཟད། ཨུ་ཛོ་རེན་རྒྱལ་སྤྱིའི་མཛེས་རྩལ་
ཐེབས་རྩ་ ལྷན་ ཚོགས་ ཀྱིས་ མཛེས་ རྩལ་ སློབ་ གསོའི་བྱ་དགའ་དང༌ གཟེངས་
བསྟོད་ཀྱང་གནང་བ་རེད། འོན་ཀྱང་ཁོང་གིས་བྱ་དགའ་སྣ་ཚོགས་ཐོབ་ཀྱང་
ཁེངས་དྲེགས་དང་མཁས་རློམ་མ་གནང་བར་སྔར་ལས་ལྷག་པའི་སྒོ་ནས་བོད་ཀྱི་
མཛེས་རིས་སྒྱུ་རྩལ་འཛིན་སྐྱོང་སྤེལ་གསུམ་གནང་དང་གནང་བཞིན་ཡོད། །
མདོར་ན་ཉེ་བའི་དུས་རབས་ནང་ས་འོག་ནས་ཐོན་པའི་གནའ་རྫས་དང་།
ལོ་རྒྱུས་དེབ་ཐེར་ཁག་ལ་དཔྱད་པར་གཞིགས་ན། མི་ལོ་ལྔ་སྟོང་ཙམ་གྱི་སྔོན་
རོལ་དུ་གངས་ཅན་ཡུལ་དུ་རི་མོའི་སྲོལ་དར། འོན་ཀྱང་སྐབས་དེར་གཙོ་བོ་རྫ་
ཆས་ཐོག་གི་ཆུ་རིས་དང་བྲག་རིས་ སོགས་ གནའ་བོའི་ཚོན་ཁྲ་ ཅན་གྱི་རི་མོ་
སྟབས་བདེ་བཀོད་ཐུབ་པ་ཙམ་ཞིག་ཡིན་ཞིང་། ཚོན་མདངས་ལ་ཆ་བཞག་ན་
དམར་པོ་དང་། ནག་པོ། སེར་པོ། ཐལ་མདོག་བཅས་ཁ་དོག་བཞི་ཡོད་ལ།
དེའི་ནང་ནས་ཁ་དོག་དམར་པོའི་རི་མོ་ཁྱབ་ཆེ་བ་ཞིག་ཡིན། དེའི་རྒྱུ་མཚན་
གཙོ་བོ་ནི་ཁ་དོག་དམར་པོ་དང་གདོད་མའི་ཆོས་ལུགས་འབྲེལ་བ་ཆེ་ལུགས་སྐོར་
ཕྱི་ནང་གི་མཁས་པ་མང་པོས་གསུངས་ཤིང་། རང་རེ་བོད་ལ་ཆ་མཚོན་ནའང་
གནའ་བོའི་དུས་ནས་ལྷ་རི་དང་ལྷ་ཤིང་ཞེས་བྲག་དང་ཤིང་སྡོང་མང་པོར་ལྷ་ཀླུ་
གནས་ཡོད་ཅེས་བཙག་དམར་བྱུགས་པའི་ལམ་སྲོལ་དེ་ད་བར་གནས་བཞིན་
ཡོད། ཉེ་ལམ་མངའ་རིས་དང་བྱང་རྒྱུད་སོགས་བོད་ཀྱི་ས་ཆ་མང་པོ་ནས་བྲག་
260



ཐོག་གི་སྲོག་ཆགས་ཀྱི་གཟུགས་བརྙན་དང་རི་དྭགས་བརྔོན་པ་ སོགས་བྲག་
བརྐོས་རི་མོ་མང་དུ་རྙེད། རི་མོ་དེ་དག་འབྲི་སྟངས་སྟབས་བདེ་ཡང་གསོན་
ཉམས་ལྡན་པ་ཞིག་ཡོད་ཅིང་། དུས་དེར་གངས་ཅན་ཡུལ་དུ་ས་དཀར་གྱི་རི་
མོས་ལུས་མཛེས་པར་བྱེད་པའི་སྲོལ་རྒྱུན་དར། ཕྱིས་ལོ་གསར་དང་རྟེན་འབྲེལ་
མཛད་སྒོའི་སྐབས་རྩིག་པ་དང་ས་ཐོག་ཏུ་དཀར་ཐིག་གི་རི་མོ་རྒྱག་སྲོལ་དེའང༌
གང་སར་ཁྱབ། དེ་ནས་སྤྱི་ཚོགས་གོང་དུ་འཕེལ་བ་དང་སྦྲགས་རི་མོའི་སྒྱུ་རྩལ་
དེ་ཡང་རིམ་བཞིན་གོང་དུ་འཕེལ། བོད་ཀྱི་བཙན་པོ་དང་པོ་གཉའ་ཁྲི་བཙན་
པོའི་སྐུ་དུས་སུ་ཕོ་བྲང་གི་རྩིག་ལྡེབས་སུ་བཙན་པོའི་མཛད་རྣམ་སོགས་ལྡེབས་
རིས་བཀོད་པའི་སྲོལ་དར་བ་དང༌། ཨར་ལས་གོང་དུ་འཕེལ་བ་དང་དུས་
མཚུངས་ཤིང་ཚོན་གཏོང་བའི་ལག་རྩལ་རིམ་བཞིན་དར། མུ་ཁྲི་བཙན་པོའི་སྐུ་
དུས་སུ་གཡུང་དྲུང་བོན་གྱི་དགོན་སྡེ་མང་དུ་བཞེངས། བྲིས་འབུར་གྱི་བཟོ་རྩལ་
གང་ཙམ་དར། ལྷ་ཐོ་ཐོ་རི་སྙན་ཤལ་གྱི་སྐུ་དུས་སུ་སངས་རྒྱས་བསྟན་པའི་དབུ་
བརྙེས་པ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་སངས་རྒྱས་བསྟན་
པའི་སྲོལ་བཏོད་པས་བྲིས་འབུར་གྱི་སྒྱུ་རྩལ་དར་ཁྱབ་ཆེས་ཆེར་ཕྱིན། དེ་ཡང་
ཐོག་མར་ལྷ་སྐུའི་སྣང་བརྙན་གྱི་ལག་རྒྱུན་གཙོ་བོ་བལ་བྲིས་དར་ཁྱབ་ཆེ་བ་དང་།
དེ་བཞིན་རྒྱ་བྲིས་ཀྱང་གང་ཙམ་དར། དེ་རྗེས་བོད་ཀྱི་རི་མོ་མཁས་ཅན་མང་
པོས་བལ་བྲིས་དང་རྒྱ་བྲིས་ཀྱི་ལེགས་ཆ་མང་པོ་བླངས་ཏེ་རིམ་བཞིན་རང་ལུགས་
ཀྱི་སྲོལ་བཏོད། བོད་སིལ་བུའི་དུས་རབས་ཀྱི་རི་མོའི་བརྩམ་བྱ་མང་པོར་བརྟག་
པར་གཞིགས་ན། རི་མོའི་བཟོ་བཀོད་ནི་བལ་བྲིས་ནས་རིམ་བཞིན་རང་ལུགས་
སུ་འགྱུར་བའི་དུས་མཚམས་ཤིག་ཡིན། སྤྱི་ལོའི་དུས་རབས་བཅུ་གསུམ་སྟེ་ས་
སྐྱའི་སྲིད་དབང་གི་དུས་སྐབས་སུ་སྤྲུལ་སྐུ་བྱིའུ་སྒང་པས་བལ་བྲིས་ལེགས་ཆ་མང་
པོ་ཚུར་བླངས་ཏེ་བོད་ཀྱི་རི་མོའི་འབྲི་ཐབས་དང་ཟུང་དུ་འབྲེལ་ནས་བྱིའུ་སྒང་
པའི་ལུགས་ཞེས་རང་ལུགས་ཐོག་མ་གསར་དུ་བཏོད། དེ་ནས་ཕག་གྲུའི་སྲིད་
དབང་གི་དུས་སྐབས་སུ་སྨན་བླ་དོན་གྲུབ་རྒྱ་མཚོས་བྱིའུ་སྒང་པའི་ལུགས་ཀྱི་བྲིས་
261



རྒྱུན་ལས་ཟུར་དུ་ཕྱུང་སྟེ་སྨན་ལུགས་གསར་དུ་བཏོད། མཁྱེན་བརྩེ་ཆེན་མོ་ནི་
སྨན་བླ་དོན་གྲུབ་རྒྱ་མཚོ་དང་འདྲ་བར་རྡོ་པ་བཀྲ་ཤིས་རྒྱལ་པོའི་དངོས་སློབ་
ཡིན་སྟབས་རྩ་བའི་ཆ་ནས་སྐུ་བརྙན་གྱི་བྲིས་ཚུགས་དང་ཆ་ཚད་ཀྱི་གཞུང་ལུགས་
སོགས་ཕྱག་ སྲོལ་ གཅིག་ མཚུངས་ཡིན་རུང༌། ཁོང་ གིས་ ཚོན་ མདངས་ དང་
གསེར་རིས་རྒྱག་སྟངས་མི་འདྲ་བ་དང༌། ཁྱད་པར་ ཁྲོ་བོའི་རིགས་ཀྱི་སྐུའི་
ཉམས་འགྱུར། རྒྱན་རིས་སོགས་མི་འདྲ་བའི་མཁྱེན་ལུགས་ཞེས་རང་ལུགས་
གསར་དུ་བཏོད། 《ཤེས་བྱ་ཀུན་ཁྱབ》ལས་“བཀྲ་ཤིས་རྣམ་གསུམ་ནས་སྒར་
བྲིས་གསར་དུ་བཏོད་” ཅེས་གསུངས་ པ་ལྟར། ནམ་ མཁའ་ བཀྲ་ ཤིས་ དང་།
ཆོས་བཀྲ་ཤིས། ཀརྨ་བཀྲ་ཤིས་བཅས་ཀྱིས་སི་ ཐང་གི་ལེགས་ཆ་མང་པོ་ཚུར་
བླངས་ཏེ་སྒར་བྲིས་གསར་དུ་བཏོད། ཕྱིས་གཙང་པ་ཆོས་དབྱིངས་རྒྱ་མཚོས་
སྨན་གསར་ལུགས་གསར་དུ་བཏོད་ཅེས་གསུངས་པ་ལྟར་ཕྱིས་གཙང་བྲིས་ཞེས་
པ་དེའང་གཙོ་བོ་སྨན་གསར་ལུགས་ཡིན་ཞིང་། དེ་བཞིན་ཁམས་ཁུལ་དུ་དར་
ཁྱབ་ཆེ་བའི་ཁམས་བྲིས་ཞེས་པ་དེའང་སྒར་བྲིས་དང༌། ཀརྨ་སྒར་བྲིས། སྨན་
གསར་ལུགས་བཅས་ཡིན་ཞིང་། ཀརྨ་སྒར་བྲིས་དེ་ནི་ཡུལ་ལྗོངས་བྲི་སྟངས་དང༌
ཚོན་མདངས་སོགས་རྒྱ་བྲིས་དང་ཧ་ལམ་འདྲ་བ་ཞིག་ཡིན། མཁྱེན་བརྩེའི་
ལུགས་ནི་གཙོ་བོ་ལྷོ་ཁ་ཁུལ་དུ་ཁྱབ་ཆེ་ཙམ་ཡོད་ལ། ལྷ་ས་ཁུལ་དུ་སྨན་ལུགས་
གཙོ་བོར་འཛིན་གྱི་ཡོད། གོང་དུ་བཀོད་པ་ལྟར་གངས་ཅན་ཡུལ་དུ་ཐོག་མར་
བལ་བྲིས་དར་ཁྱབ་ཆེ་བ་དང་། དེ་ནས་བྱིའུ་སྒང་ལུགས་དང་། སྨན་ལུགས།
མཁྱེན་ལུགས། སྒར་བྲིས་བཅས་རང་ལུགས་གཙོ་བོ་བཞི་དར། དེ་རྗེས་སྨན་
གསར་ལུགས་དང་། ཀརྨ་སྒར་བྲིས་སོགས་རང་ལུགས་ཆུང་ངུ་འབའ་ཞིག་དར།
ཉེ་བའི་དུས་རབས་སུ་མཁས་མཆོག་དགེ་འདུན་ཆོས་འཕེལ་གྱིས་སྲོལ་བཏོད་པ་
དང་། ལྷ་འབྲི་མཁས་ཅན་ཨ་མདོ་བྱམས་པ་ལགས་ཀྱིས་གོང་དུ་སྤེལ་བའི་བོད་
ཕྱི་ཟུང་དུ་འབྲེལ་བའི་རང་ལུགས་གསར་མ་ཞིག་བྱུང༌། དེ་བཞིན་རང་ལུགས་
དེ་དག་འཛིན་སྐྱོང་སྤེལ་གསུམ་བྱེད་པའི་བརྒྱུད་རིམ་ནང་རི་མོའི་སྒྱུ་རྩལ་ལ་
262



མཆོག་ཏུ་མངའ་བའི་མཁས་མཆོག་ནམ་མཁའི་ སྐར་ཚོགས་ལྟར་རིམ་བཞིན་
བྱོན་པས་དེར་རེ་རེ་བཞིན་བརྗོད་པར་དཀའ་བའི་གནས་སུ་གྱུར། །
གཉིས། བོད་ཀྱི་ཐང་གའི་སྒྱུ་རྩལ་དུས་ནམ་ཞིག་དར་བ་དང་
དེའི་རྣམ་གྲངས་དང་ཁྱད་ཆོས་སྐོར།
༡.བོད་ཀྱི་ཐང་གའི་སྒྱུ་རྩལ་དུས་ནམ་ཞིག་དར་བའི་སྐོར།
དེ་ཡང་ཐོག་མར་ཐང་ག་ཞེས་པའི་མིང་ཇི་ལྟར་ཐོབ་པ་དང་དུས་ནམ་ཞིག་
དར་བའི་སྐོར་ལ་དེང་སྐབས་རྒྱལ་ཁབ་ཕྱི་ནང་དུ་བོད་རིག་པའི་བསྟན་པ་དར་
བཞིན་གནས་པས་བོད་ཀྱི་རི་མོའི་སྒྱུ་རྩལ་བྱེ་བྲག་ཐང་གའི་སྐོར་ལའང་མཁས་པ་
སོ་སོས་དགོངས་ཚུལ་མང་ཙམ་གསུངས། དེ་ཡང་ཐོག་མར་ཐང་ག་ཞེས་པའི་ཐ་
སྙད་ཀྱི་མིང་ཐོབ་ཚུལ་ཐད་མི་རྣམས་ཀྱིས་ཐང་ཀ་དང་། ཐང་ཁ། ཐང་ག་
སོགས་མིང་འབོད་ཚུལ་མང་པོ་ཡོད་གསུངས་ཀྱང་། དོན་དུ་ཀ་ཁ་ག་གསུམ་སྒྲ་
དྲག་ཞན་གྱི་མིང་མཐའ་འདྲེན་ཚུལ་གྱི་དབྱེ་བ་ཙམ་ལས་གོ་དོན་མི་འདྲ་བ་གང་
ཡང་མེད། མི་ལ་ལས་ཐང་ག་ཞེས་པ་ནི་ཐང་རྒྱལ་རབས་ཀྱི་དུས་སུ་བཟོ་རྩལ་དེ་
རིགས་བོད་དུ་དར་བས་ཐང་ག་ཞེས་འབོད་གསུངས། དེ་ནི་བཞད་གད་སློང་
བའི་རྒྱུ་ཁོ་ན་ལས་ཐང་ག་ཞེས་པའི་ཐ་སྙད་ཀྱི་གོ་དོན་རྩ་བ་ནས་མཚོན་མི་ཐུབ།
འོ་ན་ཐང་ག་ཞེས་པའི་ཐ་སྙད་དེའི་གོ་དོན་གང་ཡིན་ཟེར་ན། རས་གཞི་ཐང་
ངེར་བསྡད་པ་ཞིག་གི་ཐོག་ལྷ་སྐུའི་སྣང་བརྙན་བཀོད་པ་དེར་ཐང་ག་ཞེས་འབོད་
པ་ནི་རིག་པས་དཔྱད་ཐུབ་སྙམ། སྤྱིར་ན་ཐང་ག་དུས་ནམ་ཞིག་བོད་དུ་དར་
བའི་སྐོར་ལ། མཁས་པ་ལ་ལས་ཆོས་རྒྱལ་སྲོང་བཙན་ སྒམ་པོའི་ སྐུ་དུས་ སུ་
སངས་རྒྱས་ཆོས་ལུགས་བོད་དུ་དར་རྗེས་གཞི་ནས་བྲིས་འབུར་སྐུ་བརྙན་གྱི་བཟོ་
རྩལ་དར་བ་དང་། ཆོས་རྒྱལ་སྲོང་བཙན་སྒམ་པོའི་ཤངས་ཁྲག་གིས་བྲིས་པའི་
ཞལ་ཐང་ཞིག་ཡོད་པ་དེ་ནི་བོད་ཀྱི་ཐང་ག་ཐོག་མ་དེ་ཡིན་ཞེས་གསུངས་ཀྱང་།
263



དེ་ནི་བོད་ཀྱི་བྲིས་འབུར་སྒྱུ་རྩལ་གྱི་འཕེལ་རིམ་དང་ཡོངས་སུ་འགལ་ཞིང༌། ལེ་
ཚན་གོང་མར་སྨྲས་པ་བཞིན་བོད་ཀྱི་རི་མོའི་སྒྱུ་རྩལ་ཧ་ཅང་དར་སྔ་བ་ཞིག་ཡིན་
པ་སྟེ། མི་ལོ་ཉིས་སྟོང་བཞི་བརྒྱ་ཙམ་གྱི་སྔ་རོལ་གཉའ་ཁྲི་བཙན་པོའི་སྐུ་དུས་སུ་
བཙན་པོའི་མཛད་རྣམ་ཡུམ་བུ་གླ་སྒང་གྱི་ལྡེབས་རིས་སུ་བཀོད་ལུགས་སྐོར་བྲིས་
འབུར་སྒྱུ་རྩལ་འཕེལ་རིམ་སྐོར་གྱི་ཚད་ལྡན་ལོ་རྒྱུས་ཡིག་རིགས་ཁག་ལ་གསལ་
བར་འཁོད་པ་དེའི་ཐོག་ནས་དུས་དེར་བོད་ཀྱི་གནའ་བོའི་རི་མོའི་བྲི་རྩལ་ཚད་
ངེས་གཏན་ཞིག་ཏུ་སླེབས་པ་ར་འཕྲོད་གསལ་པོ་བྱུང་ཡོད། དེ་བཞིན་གངས་
ཅན་ཡུལ་དུ་མི་ལོ་ཉིས་སྟོང་ལྔ་བརྒྱ་ཙམ་གྱི་སྔོན་དུ་གཡུང་དྲུང་བོན་གྱི་བསྟན་པ་
བོད་རུ་བཞིར་དར། དེ་ནས་མུ་ཁྲི་བཙན་པོའི་སྐུ་དུས་སུ་བོད་རུ་བཞིར་འདུ་
གནས་སུམ་ཅུ་སོ་བདུན་དང་སྔགས་ཀྱི་སྒྲུབ་སྡེ་སུམ་ཅུ་སོ་བདུན་བཞེངས་ཞེས་
བོན་གྱི་ལོ་རྒྱུས་ཡིག་རིགས་ཁག་ལ་གསལ་བར་འཁོད། དེར་བརྟེན་བོན་གྱི་འདུ་
གནས་དང་སྒྲུབ་སྡེ་ཁག་ནང་གཡུང་དྲུང་བོན་གྱི་སྐུ་གསུང་ཐུགས་ཀྱི་རྟེན་གང་
ཡང་མེད་པའི་ཁང་སྟོང་ལྟ་བུ་ཞིག་ག་ལ་ཡིན། ད་ཡོད་བོན་གྱི་དགོན་གནས་
ཁག་ལ་དཔྱད་ཞིབ་བྱས་པར་གཞིགས་ན། དགོན་རྙིང་མང་པོར་གནའ་བོའི་རྡོ་
སྐུ་དང་། འཇིམ་སྐུ། རས་ནག་པོའི་གོས་གཤམ་སྒྲོན་པའི་བོན་གྱི་ཡི་དམ་སྲུང་
མའི་ཞལ་ཐང་རྙིང་པ་འགའ་ཞིག་དངོས་སུ་མཇལ་རྒྱུ་ཡོད། དེ་བཞིན་འཇང་ས་
འདམ་ཁུལ་དུ་དར་བའི་སྟོན་པའི་ཆོས་ལུགས་ཀྱི་གནས་གཞི་ཁག་ལ་བྲག་ཐོག་ཏུ་
བོན་གྱི་བླ་ཟོག་བྱ་ཁྱུང་དང་། ཡ་མ་བཅུ་གཉིས། བོན་སྐྱོང་སྲུང་མ་ཁག་གི་རྡོ་
བརྐོས་འདྲ་སྐུ་མང་པོ་ད་ལྟའང་དངོས་སུ་མཇལ་རྒྱུ་ཡོད་ལ། དེ་བས་ གལ་
འགངས་ཆེ་བ་ཞིག་ལ་རས་གཞིའི་ཐོག་ལྷ་ལམ་ཞེས་པའི་སྟོན་པའི་ཆོས་ལུགས་
སམ་བོན་ལུགས་ཀྱི་གཏམ་རྒྱུད་མང་པོ་ལྷ་སྐུའི་སྣང་བརྙན་དང་བོན་སྐྱོང་སྲུང་མ་
ཁག་གི་སྐུ་བརྙན་རི་མོའི་གཟུགས་སུ་བཀོད་པ་མང་པོ་དངོས་སུ་མཇལ་རྒྱུ་ཡོད།
གོང་གསལ་དེ་དག་གི་ཐོག་ནས་ཐང་ག་དང་བྲིས་འབུར་རི་མོ་གཞན་རྣམས་བོད་
དུ་དར་སྔ་བ་ཞིག་ཡིན་པ་ལུང་དང་རིག་པ་གཉིས་ཀའི་ཐོག་ནས་དཔྱད་ཐུབ་པ་
264



ཞིག་རེད་སྙམ། །
༢. བོད་ཀྱི་ཐང་གའི་རྣམ་གྲངས་སྐོར།
སྤྱིར་ན་ཐང་ག་ལའང་ཚོན་ཐང་དང༌། ནག་ཐང་། སྐྱ་ཐང་། གསེར་
ཐང་། མཚལ་ཐང་། མུ་ཏིག་ཐང་ག གོས་ཐང་། འཚེམ་དྲུབ། འབུར་ཐང་།
འཐག་དྲུབ་མ། རུམ་ཐང་སོགས་ནང་གསེས་དབྱེ་བ་མང་བ་དང་འབྲི་ཐབས་
དང་ཚོན་མདངས་སོགས་ལ་ལུགས་སོ་སོའི་ཁྱད་ཆོས་ལྡན་པ་ཞིག་ཡོད། །
（༡) ཚོན་ཐང་། ཚོན་ཐང་ནི་གངས་ཅན་ཡུལ་དུ་དར་ཁྱབ་ཧ་ཅང་ཆེ་ལ།
རང་ལུགས་ཀྱི་རི་མོའི་འབྲི་སྲོལ་ཡང་མངོན་གསལ་དོད་པ་ཞིག་ཡིན། ཐང་ག་
དེ་རིགས་བཞེངས་པའི་བརྒྱུད་རིམ་ནི་ཐོག་མར་ཤིང་སྒྲོམ་ཐོག་རས་གཞི་དཀར་
པོ་ཐང་ངེར་བསྡད་པ་ཞིག་བཟོས་ཐོག་ས་དཀར་ཁོད་སྙོམ་པོ་ཞིག་གཏོང་དགོས།
དེ་ནས་སྐྱ་རིས་གྲུབ་ཟིན་པའི་རྗེས་སུ་མཐིང་སྐྱ་གར་སླ་མི་འདྲ་བས་ནམ་མཁའི་
ཚོན་མདངས་གཏོང་བ་དང༌། དེ་བཞིན་ས་གཞི་ལའང་སྤང་སྐྱ་དང་སྤང་སེར་
རིམ་བཞིན་བྱུགས་ཏེ་ས་གཞིའི་གཟུགས་མངོན་པར་བྱས། དེ་ནས་ལྷ་སྐུའི་ཞལ་
གྱི་དཀྱིལ་འཁོར་དང་སྐུ་གཟུགས་ཀྱི་སྐྱ་རིས་ ཐོག་ཚོན་འགོ་བསྒྲིགས་ཏེ་རིམ་
བཞིན་སྣག་བཅད་དང་། གསེར་རིས། གཟི་བཅས་བརྒྱབ་སྟེ་ལེགས་པར་གྲུབ།
ཚོན་ཐང་གི་ཚོན་ནི་བོད་རང་གི་ལུགས་བྱས་ཚེ་རྡོ་ཚོན་གཏོང་དགོས། དེའི་རྩ་
བའི་རྒྱུ་མཚན་ནི་ཚོན་དེ་རིགས་སྣུམ་ཞིང༌། མི་ལོ་སྟོང་ཕྲག་སོང་ཡང་ཁ་མདོག་
མི་འགྱུར་བ་མ་ཟད། ཚོན་མདངས་ ཇེ་ལེགས་ སུ་ འགྲོ་ བའི་ ཁྱད་ཆོས་ ཡོད།
ཁྱད་པར་དུ་ལོ་རྒྱུས་ཐོག་ཞལ་ཐང་རྩ་ཆེའི་རིགས་ལ་རྡོ་ཚོན་ནང་རིན་ཆེན་གཡུ་
དང་། བྱུ་རུ། མུ་ཏིག་སོགས་ཞིབ་པོར་བསྣུར་ནས་ཁ་མདོག་མཚུངས་པའི་རྡོ་
ཚོན་ནང་བསྲེས་ཏེ་ཞལ་ཐང་བཞེངས་སྲོལ་ཡོད་ཅིང་། དེང་སྐབས་ཞལ་ཐང་
གལ་ཆེ་འགའ་ཞིག་ལ་སྔར་བཞིན་རྡོ་ཚོན་གཏོང་བ་ཕུད། ཚོན་ཐང་མང་ཆེ་
བར་མ་གནས་ཆུང་བའི་ཆེད་དུ་རྫས་འགྱུར་ཚོན་གཏོང་བ་དང་། རྒྱབ་ལྗོངས་
265



ཀྱི་མཛེས་རིས་ཀྱི་ཚོན་མདངས་ནི་མཁས་པ་སོ་སོའི་རང་ལུགས་བཞིན་ཚོན་
མདངས་མི་འདྲ་བ་རྒྱག་སྲོལ་ཡོད། །
（༢) ནག་ཐང་། ནག་ཐང་ལ་འབྲི་སྲོལ་མི་འདྲ་བ་རིགས་གཉིས་ཡོད་ཅིང༌།
གཅིག་ནི་སྒྲོམ་བརྒྱབ་པའི་རས་གཞི་དཀར་པོའི་ཐོག་ས་དཀར་གྱི་གཞི་གདན་
བཏིང་ཐོག་སྣག་ཚ་སྒྲོན་ཐལ་ལམ་རྒྱ་ནག་སྣག་ཚ་སྤུས་ལེགས་སྲབ་མཐུག་སྙོམ་པ་
བྱུགས་པའི་སྟེང་དུ་རི་མོའི་གཞི་སྐམ་བྲིས་བརྒྱབ་སྟེ་ལྷ་སྐུའི་ཞལ་དང་སྤྱན་ཕུད་
པའི་སྐུའི་ གཟུགས་ བརྙན་ དང་རྒྱབ་ལྗོངས་ སོགས་ རི་མོ་ཡོངས་ རྫོགས་ གྲང་
གསེར་གྱིས་འབྲི་དགོས། ནག་ཐང་དེ་རིགས་ནི་ཡི་དམ་ཁྲོ་བོ་དང་བོན་སྐྱོང་
སྲུང་མ་སོགས་ཁྲོ་བོའི་རིགས་བྲིས་ན་བརྗིད་རྔམ་ཆེ་བ་དང་ཉམས་འགྱུར་ལྡན་པ་
སོགས་ཀྱི་ཁྱད་ཆོས་མང་དུ་ལྡན། གཅིག་ཤོས་ནི་རས་གཞི་སོགས་གོང་ལྟར་
བཟོས་པའི་སྟེང་དུ་ གཙོ་བོ་རྒྱབ་ལྗོངས་དང་ལྷ་སྐུའི་སྣང་བརྙན་ སོགས་ གྲང་
གསེར་གྱིས་བྲིས་ཐོག་སྐུ་ཤ་དང་། རྒྱབ་ལྗོངས་ཀྱི་མེ་ཏོག ན་བཟའི་གོས་རིས་
སོགས་ལ་ཚོན་སླ་ཞིང་ཁོད་སྙོམ་པ་ཞིག་བྱུགས་ཏེ་ཚོན་མདངས་ལེགས་པར་རྒྱག་
དགོས། ནག་ཐང་དེ་རིགས་ལ་རི་མོ་འབུར་དུ་ཐོན་པ་དང༌། སྣུམ་ཞིང་བརྗིད་
ཆགས་པ། སི་ཐང་གི་ཉམས་འགྱུར་ལྡན་པ་བཅས་ཀྱི་ཁྱད་ཆོས་ཡོད་པས་སྐྱེ་བོ་
ཀུན་དང་ལྷག་པར་དུ་དེང་སྐབས་ཕྱི་རྒྱལ་བ་མང་པོས་བསྔགས་བརྗོད་ཡང་ཡང་
མཛད་ཀྱི་ཡོད། །
(༣） གསེར་ཐུང་། གསེར་ཐང་ནི་རས་གཞི་ཐང་ངེར་བསྡད་པ་ཞིག་གི་
སྟེང་དུ་ས་དཀར་ཁོད་སྙོམ་གྱིས་གཞི་གདན་བཏིང་ཐོག་ཁྱོན་ཡོངས་ལ་གསེར་
ཁོད་སྙོམ་པོ་ཞིག་བྱུགས་ཏེ་མཚལ་ལ་སོགས་པས་རི་མོའི་གཟུགས་བརྙན་བཏོན་
ནས་ལྷ་སྐུའི་ཉམས་འགྱུར་ཐོན་པ་ཞིག་དགོས། གསེར་ཐང་དེ་རིགས་སྤྱིར་ན་ལྷ་
འབྲི་མཁས་ཅན་གྱིས་བཞེངས་ཀྱི་ཡོད་པས་རི་མོ་ཞིབ་ཚགས་ལ་བྲིས་ཆ་ལེགས་པ་
མཇལ་བ་ཙམ་གྱིས་ཡིད་དབང་འཕྲོག་པ་ཞིག་ཡོད། གསེར་ཐང་གི་འབྲི་སྲོལ་
གཞན་ཞིག་ནི། ཐོག་མའི་རས་གཞི་དང་གསེར་བྱུག་སྟངས་གོང་དང་མཚུངས་
266



ཀྱང༌། རིགས་ལྔ་དང་། དབུ་རྒྱན། ནམ་མཁའི་གོས་རིས། ཁང་བཟང་གི་རྒྱ་
ཕིབས། སེང་ཁྲིའི་རི་མོ་བཅས་གསེར་ལས་གྲུབ་ཅིང་། དེ་མིན་རྒྱབ་ལྗོངས་
དང་། མེ་ཏོག་གི་མཆོད་སྤྲིན། ལྷ་སྐུའི་གཟུགས་བརྙན་སོགས་རི་མོ་མང་པོ་
ཞིག་ཚོན་མདངས་སླ་པོ་ཞིག་བཏང་སྟེ་མཛེས་པར་བྱེད། ཐང་ག་དེ་རིགས་བཟོ་
རྩལ་རྙོག་འཛིང་ཆེ་བས་རི་མོའི་འབྲི་རྩལ་ཧ་ཅང་མཁས་པ་ཞིག་གིས་གཞི་ནས་
བཞེངས་ཐུབ་པ་ཞིག་རེད། གསེར་ཐང་འདིའི་ཁྱད་ཆོས་ནི། སྣུམ་ཞིང་བརྗིད་
ཆགས་པ་དང་། གནའ་ཉམས་དོད་པ། དངོས་པོ་དང་སྒྱུ་རྩལ་གྱི་རིན་ཐང་ཆེ་
བ་སོགས་ཞལ་ཐང་གཞན་ལས་བཟོ་རྩལ་ཁྱད་དུ་འཕགས་པའི་དགེ་མཚན་མང་
དུ་ལྡན་པའོ། །
(༤) མཚལ་ཐང་། མཚལ་ཐང་ནི་རས་གཞི་དཀར་པོའི་སྟེང་ས་དཀར་གྱིས་
གཞི་གདན་ཁོད་སྙོམ་ཞིག་བཏིང་བའི་ཐོག་ལ་མཚལ་གྱིས་རྒྱབ་ལྗོངས་དང་ལྷ་
སྐུའི་སྣང་བརྙན་རི་མོའི་གཟུགས་སུ་བཀོད་པའི་ཐང་ག་ཞིག་ཡིན། ཞལ་ཐང་དེ་
རིགས་ཚོན་ཐང་དང་མི་འདྲ་བར་སྟབས་བདེ་ལ་ཁམས་དྭངས་བ་དང་། རྙིང་
ཉམས་དོད་པོ་ཞིག་ཡོད། དེ་སྔ་རྩེ་སློབ་གྲྭ་དང་ལྷ་ལྡན་གཙུག་ལག་ཁང་དུ་
མཚལ་ཐང་དང་འདྲ་བ་རྒྱལ་མཆོག་ལྔ་པ་ཆེན་པོ་སོགས་ཀྱིས་ཤངས་ཁྲག་གིས་
བྲིས་གནང་མཛད་པའི་ཞལ་ཐང་རྙིང་མ་འགའ་ཞིག་དངོས་སུ་མཇལ་རྒྱུ་ཡོད་
པས་མཚལ་ཐང་ནི་བོད་ཀྱི་ཐང་གའི་འཕེལ་རིམ་ནང་ཆེས་སྔ་བའི་ཞལ་ཐང་གི་
རིགས་ཤིག་རེད་སྙམ། །
（༥）འབུར་ཐང་། འབུར་ཐང་ཞེས་པ་ནི་ཕྱིས་མིང་གསར་དུ་བཏགས་པའི་
བོད་ཀྱི་ཐང་གའི་བྱེ་བྲག་ཅིག་ཡིན་ལ། བོད་ཕྱི་ཟུང་དུ་འབྲེལ་བའི་ཐང་ག་འབྲི་
ཐབས་གསར་པ་ཞིག་ཀྱང་ཡིན། ལེ་ཚན་གོང་མར་བཀོད་པ་བཞིན་མཁས་
མཆོག་དགེ་འདུན་ཆོས་འཕེལ་འབྲས་སྤུངས་ནས་ཞལ་གྱེས་ཏེ་ཕྱི་རྒྱལ་དུ་ཕེབས་
རྗེས་ཨུ་རུ་སུའི་རི་མོ་མཁས་ཅན་རའོ་རིས་ཀྱི་དྲུང་ནས་ནུབ་ཕྱོགས་ཀྱི་རི་མོའི་
འབྲི་རྩལ་ལ་སྦྱང་པ་མཛད་དེ་མཁས་པར་གྱུར། མཁས་དབང་དེས་རང་ལུགས་
2]
267



རྩ་བར་བཞག་སྟེ་ནུབ་ཕྱོགས་རི་མོའི་ལེགས་ཆ་བླངས་ནས། བོད་ཕྱི་ཟུང་དུ་
འབྲེལ་བའི་རང་ལུགས་གསར་མ་ཞིག་གསར་དུ་བཏོད། དེ་རྗེས་རང་ལུགས་
གསར་མར་ ཤིན་ ཏུ་ མཁས་ པའི་ ཨ་ མདོ་བྱམས་པ་ལགས་ཀྱིས་ བཞེངས་པའི་
བདག་ཅག་གི་སྟོན་པ་བཅོམ་ལྡན་འདས་དང་། འཁོར་ལྔ་སྡེ། རྒྱན་དྲུག་
མཆོག་གཉིས་སོགས་ནི་གསོན་ཉམས་ལྡན་ཞིང་། སྟོན་པ་བཅོམ་ལྡན་འདས་
དང་འཁོར་རྣམས་དངོས་སུ་མཇལ་བ་ལྟ་བུའི་སྣང་ཚུལ་འཆར་ཐུབ་པ་ཞིག་
ཡོད། །
（༦） མུ་ཏིག་ཐང་ག མུ་ཏིག་ཐང་ག་ནི་རས་གཞིའམ་གོས་ཆེན་ཚོས་གཅིག་
མའི་སྟེང་དུ་སྐུ་བརྙན་རི་མོ་བཀོད་ཐོག་མུ་ཏིག་སྐུད་པར་བསྟར་ལ་བརྒྱུས་ཏེ་སྐུ་
བརྙན་གྱི་རི་མོ་ལྟར་གོས་ཆེན་གྱི་སྟེང་ཕྲ་སྦྱར་བ་བཞིན་བཀོད་པ་དེར་ཟེར། མུ་
ཏིག་ཐང་གའི་སྐུའི་ཞལ་དང༌། སྤྱན། མཛོད་སྤུ། རིགས་ལྔའི་རྒྱན་སོགས་ལ་
རིན་ཆེན་གཡུ་དང་། བྱུ་རུ། མུ་མེན། རྡོ་རྗེ་ཕ་ལམ་སོགས་སྐབས་བསྟུན་ཚོན་
མདངས་དང་མཐུན་པའི་ཕྲ་སྦྱར་བ་བཞིན་བཀོད་པས་བྲིས་ཐང་དང་དབྱེར་
མེད་དུ་མངོན། ཐང་ག་དེ་རིགས་རིན་ཐང་ཧ་ཅང་ཆེ་ཞིང་བཟོ་ཐབས་དཀའ་
བས་ད་ལྟ་རྒྱལ་ཁབ་ཕྱི་ནང་དུ་ཆེས་དཀོན་པའི་བཟོ་རྩལ་ཞིག་ཏུ་གྱུར། ད་ལྟ་
དངོས་སུ་མཇལ་རྒྱུ་ཡོད་པ་ནི་ཁྲ་འབྲུག་སྒྲོལ་མ་ལྷ་ཁང་གི་སྤྱན་རས་གཟིགས་
སེམས་ཉིད་ངལ་གསོ་དང་། སེ་ར་དགོན་གྱི་རྟ་མགྲིན་ཁྱུང་གཤོག་མ་གཉིས་
ཙམ་ལས་མེད། ། །
（༧) གོས་ཐང་། གོས་ ཐང་ནི་ ཐོག་མར་སྐུ་བརྙན་ སོགས་ཀྱི་ཤོག་ དཔེ་
བཟོས་ནས་ཁ་དོག་དབྱེ་བ་མ་འཁྲུལ་བའི་ཆེད་དུ་ཤོག་དཔེར་ཚོན་སླ་པོ་ཞིག་
བྱུགས། དེ་ནས་ཤོག་དཔེ་ལྟར་གོས་ཆེན་ཁ་དོག་འདྲ་བ་དྲས་ཏེ། རས་གཞི་
ཐང་ངེར་བསྡད་པ་ཞིག་གི་ཐོག་ཏུ་ཚགས་པར་གདབ། དེ་རྗེས་རི་མོ་བཞིན་
གོས་ཆེན་རྣམས་ཚགས་པར་གདབ་པ་ལྟར་སྦྱར། སྣག་བཅད་ཀྱི་ཚབ་ལ་ཏུང་
སྐུད་དང་གསེར་སྐུད་སོགས་ཀྱིས་གོས་ཆེན་གྱི་ཟུར་བསྣན་ཏེ་བཙེམ། རི་མོའི་
268



ཚོན་མདངས་མངོན་ པར་བྱེད་ཆེད་གོས་ཆེན་ཚོས་ གཞི་ གཅིག་ པ་ ལ་ ཁམས་
དྭངས་ལོས་ཀྱི་དབྱེ་བ་བཏང་ནས་བསྒྲིགས། སྣང་བརྙན་གྱི་ན་བཟའི་གོས་རིས་
མཚོན་ཆེད་ གོས་ ཆེན་ གསེར་ བྲིས་ ཡོད་ པ་ བཏང༌ ནས་ མཛེས་ པར་ བརྒྱན།
མདོར་ན། གོས་ཐང་དེ་རིགས་ནི་མཛེས་རིས་སྒྱུ་ རྩལ་གྱི་བྲིས་རྩལ་ཧ་ཅང་
ལེགས་པ་དང་། འཚེམ་བུའི་ལག་རྩལ་ཁྱད་དུ་འཕགས་པ་ཟུང་དུ་འབྲེལ་བ་
ལས་གྲུབ་པའི་ཚད་མཐོའི་བཟོ་རྩལ་ཞིག་ཡིན། གཞན་ཡང་གོས་སྐུ་འབུར་མ་
ཞེས་བཟོ་རྩལ་གོང་དང་མཚུངས་པའི་ཐོག་བར་ཚངས་སྲིང་བལ་སོགས་བཏང་
སྟེ་རི་མོ་འབུར་དུ་ཐོན་པའི་གོས་ཐང་གི་བཟོ་རྩལ་གཞན་ཞིག་ཡོད་ཀྱང་། བཟོ་
རྩལ་དེ་རིགས་ཁྱབ་ཆེན་པོ་མེད། །
་（༨）འཚེམ་ཐང་། ཐང་ག་འཚེམ་དྲུབ་མ་ལ་འཚེམ་ཐང་ཞེས་བསྡུས་མིང་
དུ་འབོད། ཞལ་ཐང་དེ་རིགས་ནི་སྤྱིར་ན་གཞི་རས་སམ་གོས་ཆེན་ཚོས་གཅིག་
མར་སྐྱ་རིས་བརྒྱབ་ཐོག་ཁ་དོག་སྣ་ཚོགས་ཀྱི་སི་ཤན་སྐུད་པས་འཕར་ཆིངས་
བརྒྱབ་སྟེ་གྲུབ་པ་ཞིག་རེད། ཞལ་ཐང་འཚེམ་དྲུབ་མ་མང་པོ་མེས་རྒྱལ་ནང་ས་
ཧང་ཀྲའུ་སོགས་ནས་བོད་དུ་དར་བ་ཡིན་སྲིད་ཀྱང་། བོད་ཀྱི་ཉེ་རབས་ལོ་རྒྱུས་
ཐོག་འཕར་ཆིངས་ཀྱི་ལག་རྩལ་དེ་བོད་ཀྱི་བུད་མེད་གཞོན་ནུའི་ནང་དར་བཟོ་ཆེ་
བ་བྱུང་ཞིང་། སྐབས་དེར་གཞོན་ནུ་མ་ལག་རྩལ་མཁས་པ་མང་པོས་ཞལ་ཐང་
འཚེམ་དྲུབ་མ་མང་པོ་འཚེམ་ཐུབ་པ་བྱུང་བ་ནི་ང་ཚོས་རིག་པས་དཔྱད་ཐུབ་པ་
ཞིག་རེད། །
（༩)འཐག་ཐང་། འཐག་ཐང་ལ་ཞལ་ཐང་འཐག་དྲུབ་མ་ཡང་ཟེར། དེ་
ནི་རྒྱ་རིགས་ཀྱི་སྔོན་ཐོན་ལག་རྩལ་སྤྱད་དེ་སངས་རྒྱས་ཀྱི་སྣང་བརྙན་འཕྲུལ་
འཁོར་གྱིས་འཐག་པ་ཞིག་ཡིན། འགའ་ཞིག་གིས་འཐག་ཐང་ནི་རྒྱ་ནག་གི་གོས་
ཆེན་འཐག་པ་དང་མཚུངས་ཞེས་གསུངས་ཀྱང་། དོན་དུ་དེ་ལྟར་རྩ་བ་ནས་མ་
ཡིན། འཐག་ཐང་ནི་ཐོག་མར་ཤོག་པང་འདྲ་བ་ཞིག་གི་ཐོག་སངས་རྒྱས་ཀྱི་སྐུ་
བརྙན་སོགས་རི་མོའི་གཟུགས་སུ་བཀོད། དེ་ཚགས་པར་བཟོས་པ་ལྟར་རི་མོའི་
269



བཟོ་དབྱིབས་བཞིན་ཚགས་མིག་མང་དུ་བཟོས། ཁུང་བུ་དེ་དག་གི་ནང་དུ་རི་
མོའི་ཚོན་མདངས་ལྟར་སི་སྐུད་སྣ་ཚོགས་བླུགས་ནས་འཐག་ཁྲིའི་ཐོག་བཏག་
དགོས་པ་ཞིག་ཡིན་ལ། ལག་རྩལ་དེ་རིགས་ཧ་ཅང་རྙོག་འཛིང་ཆེ་བ་ཞིག་ཡིན།
ཞལ་ཐང་དེ་རིགས་ཏཱ་ལའི་བླ་མ་སྐུ་ཕྲེང་བཅུ་གསུམ་པ་ཆེན་པོ་དང་པཎ་ཆེན་སྐུ་
ཕྲེང་དགུ་པའི་སྐུ་ཐོག་ཏུ་བོད་ལ་དར་ཁྱབ་ཆེ་བ་བྱུང་། །
མདོར་ན། གངས་ཅན་ཡུལ་གྱི་ཐང་གའི་སྒྱུ་རྩལ་ནི་ལོ་རྒྱུས་ཡུན་རིང་ལྡན་
ལ། སྒྱུ་རྩལ་གྱི་རིན་ཐང་ཆེ་བ་དང་། མི་རིགས་ཀྱི་ཁྱད་ཆོས་མངོན་གསལ་དོད་
པ། ནང་དོན་སྣ་མང་ཕུན་སུམ་ཚོགས་པ། བཟོ་རྩལ་གྱི་ལུགས་མང་བ་སོགས་
མིའི་རིགས་ཀྱི་ཕུལ་བྱུང་གི་སྒྱུ་རྩལ་ཞིག་ཡིན། ད་ལྟའང་བཙན་པོའི་དུས་རབས་
ཀྱི་ཞལ་ཐང་བྱིན་ཅན་རྙིང་མ་ལྷ་ས་གཙུག་ལག་ཁང་གི་ཆོས་རྒྱལ་སྲོང་བཙན་
སྒམ་པོའི་རྟེན་གཙོ་ཞལ་ཐང་མེ་ཐུབ་མ་དང༌། དེ་བཞིན་ཇོ་བོ་རྗེ་དཔལ་ལྡན་ཨ་
ཏི་ཤ་སྐུ་འཚོ་བཞུགས་སྐབས་ནག་ཚོ་ལོ་ཙཱ་བས་བཞེངས་པའི་རྭ་སྒྲེང་དགོན་པའི་
རྟེན་གཙོའི་གྲས་ཇོ་བོའི་འདྲ་ཐང་དབུ་ཡོན་མ། འབྲོམ་སྟོན་རྒྱལ་བའི་འབྱུང་
གནས་སྐུ་འཚོ་བཞུགས་སྐབས་བཞེངས་པའི་བལ་བྲིས་ཞལ་ཐང་རྙིང་མ་མེ་ཐུབ་
མ། ཁྲ་འབྲུག་ གི་མུ་ཏིག་ ཐང་ག་སྤྱན་རས་ གཟིགས་སེམས་ཉིད་ངལ་ གསོ།
སྤྲུལ་སྐུ་བྱིའུ་ཡིས་བཞེངས་པའི་ས་སྐྱ་དང་། ཤེལ་དཀར་ཆོས་སྡེ། ངམ་རིང་
ཆོས་སྡེ་སོགས་ལ་ཡོད་པའི་ཇོ་བོ་རྗེ་ཡབ་སྲས་དང༌། ས་སྐྱ་པཎྜི་ཏ་ཀུན་དགའ་
རྒྱལ་མཚན། ཚེ་དཔག་མེད། ཀུན་རིག མགོན་པོ་ཞལ་བཞི། ལྷ་མོ་
དམག་ཟོར་མ་བཅས་ཀྱི་ཞལ་ཐང༌། དགའ་ལྡན་སེའུ་ཐང་། འབྲས་སྤུངས་
དགོན་གྱི་གོས་སྐུ་ཆེ་མོ། སེ་ར་དགོན་གྱི་ཆོས་སྐུ་རྙིང་མ་བྱིན་ཅན་རྟ་མགྲིན་
ཁྱུང་གཤོག་མ་སོགས་གྲངས་ལས་འདས་པ་དངོས་སུ་མཇལ་རྒྱུ་ཡོད། གཞན་
ཡང་བོད་ཀྱི་རིན་བྲལ་ཐང་ག་མང་པོ་ཞིག་ཕྱིའི་རྒྱལ་ཁབ་མང་པོའི་ཆོས་ལུགས་
ཚོགས་པ་དང་མི་སྒེར་གྱིས་ཉར་ཚགས་གནང་བ་ད་ལྟའང་དངོས་སུ་མཇལ་རྒྱུ་
ཡོད། །
270



གསུམ། འབུར་བཟོའི་སྐུ་བརྙན་གྱི་ཁྱད་ཆོས་དང་རྣམ་གྲངས་
སྐོར། །
འབུར་བཟོའི་ལག་རྩལ་དུས་ནམ་ཞིག་དར་བ་དང་། བྲིས་འབུར་གྱི་བཟོ་
རྩལ་ དང་ ཁ་ བྲལ་ ཐབས་ མེད་ པའི་ སྐོར་ལེ་ཚན་ གོང་མར་བཀོད་ ཟིན་ པས།
འདིར་གཙོ་བོ་འབུར་བཟོའི་ཁྱད་ཆོས་དང་རྣམ་གྲངས་སྐོར་རགས་ཙམ་གླེང་བ་
འདི་ལྟར། སྤྱིར་ན་འབུར་བཟོའི་ལུགས་ལ་འཕགས་ཡུལ་གྱི་ལུགས་དང༌། བལ་
ལུགས། རྒྱ་ནག་གི་ལུགས། བོད་ལུགས་བཅས་བཞི་རུ་དབྱེ་བ་དང་། བོད་
ལུགས་ལའང༌ སྨན་ལུགས་ དང༌། མཁྱེན་ ལུགས། ་ ས་ ལུགས། ར་ ལུགས།
མཁས་གྲུབ་ལུགས། པདྨ་ལུགས། རྒྱལ་པོ་ལུགས་སོགས་ནང་གསེས་དབྱེ་བ་
མང་ཞིང་། འོན་ཀྱང་སྨན་མཁྱེན་གྱི་ལུགས་ཏེ་སྨན་བླ་དོན་གྲུབ་དང་མཁྱེན་
བརྩེ་ཆེན་མོའི་ལུགས་དེ་གཙོ་བོར་བཟུང་ཞིང་། ད་ལྟ་དངོས་སུ་མཇལ་རྒྱུ་ཡོད་
པའི་གཙུག་ལག་ཁང་དང་དགོན་སྡེ་སོ་སོའི་ནང་དཔེ་མཚོན་རང་བཞིན་ལྡན་
པའི་སྐུ་བརྙན་གཙོ་བོ་ སྟེ། ལྷ་ལྡན་གཙུག་ལག་ཁང་གི་ཇོ་བོ་ཤཱཀྱ་མུ་ནེ་ནི་
འཕགས་ཡུལ་གྱི་ལུགས་ལྟར་བཞེངས་པ་དང༌། དེའི་མཐའ་བསྐོར་གྱི་ཉེ་བའི་
སྲས་ཆེན་བརྒྱད་དང་ཐུབ་དབང་ནི་བལ་ལུགས་ལྟར་བཞེངས་པ། ར་མོ་ཆེ་
གཙུག་ལག་ཁང་གི་ཇོ་བོ་མི་བསྐྱོད་རྡོ་རྗེ་སོགས་རྟེན་གཙོ་ཁག་ནི་བལ་ལུགས་
ལྟར་བཞེངས་པ། འབྲས་སྤུངས་ཀྱི་རྒྱལ་བ་བྱམས་པ་དང་། སེ་ར་སྔགས་པའི་
འཇིགས་བྱེད་སོགས་ནི་རང་ལུགས་ལྟར་བཞེངས་པ་ཞིག་ཡིན། རང་ལུགས་ས་
སྐྱ་པའི་ལུགས་དང་། ར་ལོ་ཙཱ་བའི་ལུགས། མཁས་གྲུབ་རྗེའི་ལུགས་སོགས་ཀྱི་
རྩ་བ་སྨན་མཁྱེན་གཉིས་ཀྱི་ལུགས་གཞིར་བཞག་ཐོག་ཕྱག་རྒྱ་དང་། འཇིགས་
བྱེད་ཀྱི་རྭ་ཐོད། སྐུའི་ཞལ་གྱི་ཉམས་འགྱུར། རྒྱབ་ཀྱི་མཛེས་རྒྱན། གསེར་
བཅད། དངོས་བཅད། མཛེས་བཅད། ཁྲོ་བཅད་སོགས་ལ་མཁས་པ་སོ་སོའི་
271



བཞེད་པ་མི་འདྲ་བ་བྱུང་བ་ཙམ་ཡིན། ཕྱིས་བོད་ཀྱི་དགོན་སྡེ་ཁག་དང་གཙུག་
ལག་ཁང་གི་འབུར་བཟོའི་སྣང་བརྙན་མང་ཆེ་བ་བོད་ལུགས་གཞིར་བཟུང་ནས་
བཞེངས་པ་བཅས་སོ། །
གཤམ་དུ་འབུར་བཟོའི་རྣམ་གྲངས་སྐོར་རགས་ཙམ་བརྗོད་པ་འདི་ལྟར།
༡.རྡོ་སྐུ། །
རྒྱུ་རྡོ་ལས་གྲུབ་པའི་ལྷ་སྐུའི་སྣང་བརྙན་ལ་རྡོ་སྐུ་ཞེས་འབོད། བོད་ཀྱི་
འབུར་བཟོའི་སྒྱུ་རྩལ་ནི་གོང་དུ་སྨྲས་པ་ལྟར། རི་མོ་དར་བ་དང་ཧ་ལམ་དུས་
མཉམ་པ་ཞིག་རེད། ད་ལྟ་དངོས་སུ་མཇལ་རྒྱུ་ཡོད་པའི་རྡོ་སྐུ་རྙིང་མ་མང་ཆེ་བ་
བླ་སྐུ་ཡིན་ཞིང་། གཡུང་དྲུང་དཔལ་རི་དགོན་གྱི་རྡོ་སྐུ་རྙིང་མ་དེར་བརྟག་པར་
གཞིགས་ན། རྡོ་སྐུ་དེའི་བཟོ་རྩལ་ཐོག་ནས་བལྟས་ཚེ་ཞལ་ཁྱིམ་དང་ཕྱག་རྒྱ་
སོགས་ཀྱི་བཟོ་བཀོད་ལེགས་ཙམ་ཡོད་ཅིང་། འོན་ཀྱང་རྒྱན་རིས་ནི་སྟབས་བདེ་
ཙམ་ལས་མེད། ཕྱིས་སུ་སྤྱི་ཚོགས་ཀྱི་དཔལ་འབྱོར་གོང་དུ་འཕེལ་བ་དང་སྦྲགས་
རྒྱུ་གཞན་ལས་གྲུབ་པའི་ལྷ་སྐུའི་སྣང་བརྙན་བཟོ་རྩལ་དར་ཁྱབ་སོང་རྗེས་ལྷ་ཁང་
ཁག་ནང་རྡོ་སྐུ་ཇེ་ཉུང་དུ་སོང་ཞིང་། འོན་ཀྱང་ད་ཡོད་དཔྱད་གཞིའི་ཡིག་
རིགས་ཁག་ལ་གཞིགས་ན་མི་ལོ་ཆིག་སྟོང་སུམ་བརྒྱ་ལྷག་ཙམ་གོང་ནས་བྲག་
ལྡེབས་སུ་སྐུ་བརྙན་རྐོ་བའི་ལག་རྩལ་དེ་དར་ཁྱབ་ཆེས་ཆེར་ཕྱིན་ཏེ་བོད་ཡོངས་
སུ་བྲག་ལྡེབས་སུ་བརྐོས་པའི་ལྷ་སྐུའི་སྣང་བརྙན་གང་སར་མཇལ་རྒྱུ་ཡོད། དེ་
བཞིན་ལྷ་ས་ལྕགས་པོ་རིའི་བྲག་ལྡེབས་སུ་སྐུ་བརྙན་དེ་རྣམས་རིམ་བཞིན་ཇེ་མང་
དུ་སོང་སྟེ་ད་ལྟ་རྒྱལ་ཁབ་ཕྱི་ནང་གི་དད་ལྡན་སྐྱེ་བོ་ཀུན་གྱི་མིག་གི་བདུད་རྩིར་
གྱུར་པ་མ་ཟད། བོད་ཀྱི་རྡོ་བརྐོས་རི་མོའི་བཟོ་རྩལ་ཁྱད་དུ་འཕགས་པའི་དཔེ་
མཚོན་ལྟ་བུར་འགྱུར་བཞིན་གནས། །
༢. འཇིམ་སྐུ།
འཇིམ་སྐུ་ནི་ས་དམར་ཚི་ཅན་དང་བོད་ཤོག་མཉམ་དུ་བསྲེས་པའི་འདམ་
272



པ་ལས་གྲུབ་པའི་སྐུ་བརྙན་ཞིག་ཡིན། སྐུ་དེ་རིགས་ནམ་ཞིག་བོད་དུ་དར་ཚུལ་
སྐོར་ལ། དེང་སྐབས་མཁས་པ་འགའ་ཞིག་གིས་ཆོས་རྒྱལ་སྲོང་བཙན་སྒམ་པོའི་
སྐུ་དུས་སུ་བོད་ཀྱི་བཟོ་བོས་སངས་རྒྱས་ཀྱི་སྐུ་བརྙན་བཞེངས་མ་ཤེས་པར་བལ་
ཡུལ་དང་། རྒྱ་ནག ལི་ཡུལ་སོགས་ནས་འཇིམ་བཟོ་མཁས་ཅན་གདན་དྲངས་
ཏེ་ལྷ་ལྡན་གཙུག་ལག་ཁང་དང་། ཁྲ་འབྲུག་དགོན་པ་སོགས་ལ་སངས་རྒྱས་ཀྱི་
སྐུ་བརྙན་མང་དུ་བཞེངས་གསུངས། འོན་ཀྱང་གཉའ་ཁྲི་བཙན་པོའི་སྲས་མུ་ཁྲི་
བཙན་པོའི་སྐུ་དུས་སུ་བོད་རུ་བཞིར་གཡུང་དྲུང་བོན་གྱི་འདུ་གནས་སོ་བདུན་
དང་གསང་སྔགས་ཀྱི་སྒྲུབ་སྡེ་སོ་བདུན་བཞེངས་པ་མ་ཟད། གཡུང་དྲུང་བོན་
ལུགས་ཀྱི་སྐུ་གསུང་ཐུགས་ཀྱི་རྟེན་རྣམས་བཞེངས་པའི་སྐོར་《མདོ་དྲི་མེད་གཟི་
བརྗིད་》སོགས་གཡུང་དྲུང་བོན་གྱི་ལོ་རྒྱུས་དེབ་ཐེར་ཁག་ལ་གསལ་བར་འཁོད།
དེར་བརྟེན་མི་ལོ་ཉིས་སྟོང་ལྷག་ཙམ་གོང་ནས་གཡུང་དྲུང་བོན་གྱི་འཇིམ་སྐུ་
བཞེངས་པའི་ལག་རྒྱུན་བོད་རུ་བཞིར་དར་བ་གསལ་པོར་རྟོགས་ཐུབ་སྙམ། དེ་
ནས་བོད་དུ་སངས་རྒྱས་བསྟན་པ་དབུ་བརྙེས་རྗེས་དང༌། ཁྱད་པར་ཆོས་རྒྱལ་
སྲོང་བཙན་སྒམ་པོའི་སྐུ་དུས་སུ་བལ་ཡུལ་དང་། རྒྱ་ནག ལི་ཡུལ་སོགས་ནས་
འཇིམ་བཟོའི་ལག་རྩལ་གྱི་ལེགས་ཆ་མང་པོ་ཚུར་བླངས་ཏེ། བསྟན་པའི་གཙུག་
ལག་ཁང་བཅུ་ཕྲག་དུ་མ་བཞེངས་པ་དང་། དུས་མཚུངས་སྐུ་རྒྱུ་འཇིམ་པ་ལས་
གྲུབ་པའི་ལྷ་སྐུའི་སྣང་བརྙན་བཞེངས་པའི་ལག་རྩལ་དར་ཁྱབ་ཕྱིན། ལྷག་དོན་
བསམ་ཡས་ མི་ འགྱུར་ ལྷུན་གྱིས་ གྲུབ་ པའི་ གཙུག་ ལག་ཁང་ བཞེངས་ སྐབས་
འཇིམ་བཟོའི་ལག་རྩལ་སྔར་བས་གོང་དུ་འཕེལ། །
༣. ཀླུ་འཇིམ་གྱི་སྐུ།
ཀླུ་འཇིམ་གྱི་སྐུ་ཞེས་པ་དེ་ཡང་ཀླུ་ཞེས་པ་ནི་ནོར་ལོངས་སྤྱོད་ཀྱི་བདག་
པོར་གྱུར་པ་ཞིག་ཏུ་བརྩི། ཀླུ་འཇིམ་ཞེས་པ་ནི་ས་དམར་གྱི་འཇིམ་པའི་ནང་དུ་
བཙོ་ཐལ་དང་རིན་ཆེན་སྣ་ལྔ་སོགས་རྩ་ཆེའི་ནོར་རྫས་མང་པོ་བླུགས་ཏེ་བཞེངས་
273



པའི་སྐུའི་སྣང་བརྙན་ལ་ཟེར། རྩེ་ཕོ་བྲང་གི་ཚེ་དཔག་ལྷ་ཁང་གི་ཚེ་དཔག་མེད་
བརྒྱད་ནི་སྐུ་རྒྱུ་ཀླུ་འཇིམ་ལས་གྲུབ་པའི་སྐུ་བརྙན་རྙིང་མ་བྱིན་ཅན་ཞིག་རེད། །
བྱེ་སྐུ་ནི་སྐུ་རྒྱུ་བྱེ་མ་དང་ འདམ་ པ་ཚི་ ཅན་ ལས་ གྲུབ་ པའི་གནའ་བོའི་
འབུར་བཟོའི་ལག་རྩལ་གྱི་ཡ་གྱལ་ཞིག་ཡིན་ཞིང༌། ད་ལྟ་དངོས་སུ་མཇལ་རྒྱུ་
ཡོད་པ་ནི། མཉེས་ཐང་གི་ཇོ་བོ་ང་འདྲ་མ་དང་། གོང་དཀར་ཆོས་སྡེའི་ས་སྐྱའི་
བླ་བརྒྱུད་ཀྱི་སྐུ་བརྙན་སོགས་ཡིན། །
༥. སྨན་འདམ་གྱི་སྐུ། །
དེ་ཡང་ས་དམར་ཚི་ཅན་གྱི་ནང་དུ་བདུད་རྩི་ཆོས་སྨན་དང་ས་ཚི་ཅན་
ཕྲན་བུ་མར་དང་མཉམ་དུ་བསྲེས་ནས་བཞེངས་པའི་སྐུ་བརྙན་ལ་སྨན་འདམ་གྱི་
སྐུ་ཞེས་འབོད། སྨན་འདམ་ བཟོ་ སྟངས་ཀྱི་ལག་ རྒྱུན་མི་འདྲ་བ་མང་ཞིང་།
འགའ་ཞིག་གིས་ས་དམར་ཚི་ཅན་ནང་སྨན་རྩ་ཆེའི་རིགས་དང་རིན་ཆེན་སྣ་
ཚོགས་ཞིབ་མོར་བསྣུར་ནས་མཉམ་དུ་བསྲེས་ནས་སྨན་འདམ་གྱི་སྐུ་བཞེངས་ཀྱི་
ཡོད། ཡང་གོང་དུ་སྨོས་པའི་བདུད་རྩི་ཆོས་སྨན་གཅིག་པུས་སྐུ་བརྙན་ཆུང་ངུ་
བཞེངས་པའི་ཕྱག་སྲོལ་ཁྱབ་ཆེ་ལ། སྨན་དེ་རིགས་ནི་རིང་བསྲེལ་དང་འདྲ་བར་
མང་དུ་འཕེལ་ཏེ་སྐུ་བརྙན་གྱི་སྐུ་པང་ནང་དུ་ཁེངས་བསྡད་པ་མང་པོ་དངོས་སུ་
མཇལ་རྒྱུ་ཡོད། །
༦. ཟངས་སྐུ།
ཟངས་སྐུ་ཞེས་པ་ནི་སྤྱིར་ན་རྒྱུ་ཟངས་དམར་པོ་ལས་གྲུབ་པའི་ལྷ་སྐུའི་སྣང་
བརྙན་ལ་ཟེར། ཡང་རག་ལའང་ཟངས་སེར་པོ་ཞེས་འབོད་སྲོལ་ཡོད་སྟབས་
རག་སྐུ་དེ་དག་ཀྱང་ཟངས་སྐུའི་ཁོངས་སུ་གཏོགས་ན་འགྲིགས་པ་ཞིག་རེད་སྙམ།
ཟངས་དམར་ལའང་ནང་གསེས་བོད་ཟངས་ཞེས་ཟངས་དམར་སྤྱིར་བཏང་དང་
མི་འདྲ་བ་དམར་མདངས་ཆེ་ལ་ལྕི་བ་ཞིག་ཡོད་ལ། སྤྱིར་བཏང་གི་ཟངས་རང་
274



ལའང་ཕོ་ཟངས་དང་མོ་ཟངས་ཀྱི་དབྱེ་བ་གཉིས་ཡོད་པ་སྟེ། ཟངས་དམར་
མདངས་ཆེ་ བ་དེ་ རིགས་ ལ་མོ་ཟངས་ཞེས་ སྤུས་ཀ་ལེགས་ པར་ བརྩི་བ་དང་།
ཟངས་སྐྱ་ཤས་ཆེ་བའི་རིགས་ལ་ཕོ་ཟངས་ཞེས་སྤུས་ཀ་ཞན་པར་བརྩི་སྲོལ་ཡོད།།
ད་ལྟ་བོད་ཀྱི་དགོན་སྡེ་མང་པོར་ལོ་རྒྱུས་དུས་རབས་ཁག་ཏུ་བཞེངས་པའི་ཟངས་
སྐུ་བྱིན་ཅན་མང་པོ་དངོས་སུ་མཇལ་རྒྱུ་ཡོད། །
༧. དངུལ་སྐུ།
རྒྱུ་དངུལ་ལྗང་རྡུང་ལས་གྲུབ་པའི་ལྷ་སྐུའི་སྣང་བརྙན་ལ་དངུལ་སྐུ་ཞེས་
འབོད། དངུལ་བཟོའི་ལག་རྩལ་ནི་གངས་ཅན་ཡུལ་དུ་ཆེས་དར་སྔ་བའི་བཟོ་
རིགས་ལག་རྩལ་ཞིག་ཡིན། དངུལ་སྐུའི་བཟོ་རྩལ་དུས་ནམ་ཞིག་བོད་དུ་དར་
མིན་སྐོར་བོད་ཀྱི་ལོ་རྒྱུས་དེབ་ཐེར་ཁག་ལ་གསལ་བར་འཁོད་པ་མ་མཐོང་ཡང་
ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་བོད་དུ་དངུལ་སྐུའི་བཟོ་རྩལ་དར་བ་
ནི་གསལ་པོར་རྟོགས་ཐུབ། ད་ལྟ་ ལྷ་ ལྡན་ སྤྲུལ་ པའི་ གཙུག་ལག་ ཁང་དང་། །
འབྲས་སྤུངས་དགོན། རྩེ་ཕོ་བྲང་། ནོར་གླིང་ཕོ་བྲང་ཁག་སོགས་ལ་བཟོ་བཀོད་
ཁྱད་དུ་འཕགས་པའི་དངུལ་སྐུ་བྱིན་ཅན་མང་པོ་དངོས་སུ་མཇལ་རྒྱུ་ཡོད། །
༨. གསེར་ཟངས་ཀྱི་སྐུ། །
རྒྱུ་ཟངས་དམར་ལ་ཚ་གསེར་བཏང་སྟེ་བཞེངས་པའི་ལྷ་སྐུའི་སྣང་བརྙན་
ལ་གསེར་ཟངས་ཀྱི་སྐུ་ཞེས་འབོད། དེའི་བཟོ་ལུགས་ནི་ཐོག་མར་ཟངས་དམར་
གྱིས་ལྷ་ སྐུ་ སྣང་བརྙན་ལེགས་ པར་ བཞེངས་ཏེ་མེར་བསྲེགས་ནས་ ཐོག་མར་
དངུལ་ཆུ་དང་དེ་ནས་གསེར་ཆུ་བྱུགས་པ་ལས་གསེར་ཟངས་ཀྱི་སྐུ་དངོས་སུ་གྲུབ་
པ་རེད། བོད་ཀྱི་སྤྱི་ཚོགས་དང་དཔལ་འབྱོར་གོང་དུ་འཕེལ་ཏེ་ཆུ་ཚད་ངེས་
ཅན་ཞིག་ཏུ་སླེབས་རྗེས་བཟོ་རྩལ་དེ་རིགས་དར་བ་རིག་པས་དཔྱད་ཐུབ། ད་
ལྟ་རྩེ་ཕོ་བྲང་ཆེ་མོ་པོ་ཏ་ལ་དང་། བསྟན་པའི་གཙུག་ལག་ཁང༌། བསམ་ཡས་
དགོན། ས་སྐྱ་དགོན། གདན་ས་ཆེན་པོ་བཞི་སོགས་སུ་ལོ་རྒྱུས་དུས་མཚམས་
275



སོ་སོར་བཞེངས་པའི་བཟོ་རྩལ་ཁྱད་དུ་འཕགས་པའི་རྒྱུ་གསེར་ཟངས་ལས་གྲུབ་
པའི་སྐུ་རྟེན་བྱིན་ཅན་མང་པོ་དངོས་སུ་མཇལ་རྒྱུ་ཡོད། །
རྒྱུ་ལི་ལས་གྲུབ་པའི་ལྷ་སྐུའི་སྣང་བརྙན་ལ་ལི་སྐུ་ཞེས་འབོད། ལི་ཞེས་པ་
ནི་ཐུན་མོང་མ་ཡིན་པའི་ལྕགས་རིགས་ཀྱི་གཏེར་རྡོ་ཞིག་བཙོ་སྦྱང་བྱས་པ་ལས་
ཐོན་པ་ཞིག་ཡིན། དེ་ལའང་སྤྱིར་ན་རྒྱ་ལི་དང་བོད་ལི་ཞེས་རིགས་གཉིས་སུ་
དབྱེ་བ་དང༌། རྒྱ་ལི་ལའང་ཐོན་ཁུལ་མི་འདྲ་བར་བརྟེན་ནས་རྒྱ་གར་ཤར་ལི་
དང་ནུབ་ལི་ཞེས་རིགས་གཉིས་སུ་དབྱེ་ཞིང་། དེ་རེ་རེ་ལའང་དཀར་དམར་
གཉིས་ཀྱི་ཁྱད་པར་ཡོད། ལི་དམར་ནི་དམར་མདངས་ཅུང་ཆེ་བ་དང་། ལི་
དཀར་ནི་དཀར་མདངས་ཅུང་ཆེ་བ་ཞིག་ཡོད། བོད་ལི་ནི་རང་འབྱུང་གི་ལིའི་
གཏེར་རྡོ་བཙོ་སྦྱང་བྱས་པ་ལས་བྱུང་བ་ཞིག་མ་ཡིན་པར་སྟོད་ཀྱི་གཤའ་དཀར་
དང་ཟངས་གཉིས་བསྲེས་སྦྱོར་བྱས་པ་ལས་བྱུང་བ་ཞིག་ཡིན་པས་སྤུས་ཚད་ཞན་
པར་བརྩི། དེ་བཞིན་རྒྱ་ནག་དང་། ཁ་ཆེ། བལ་པོ་བཅས་ཀྱི་ལི་ཡང་བོད་མི་
དང་ཕལ་ཆེར་མཚུངས་པར་གསུངས། དེར་བརྟེན་ལིའི་གཏེར་རྡོ་ནི་རྒྱ་གར་ཁོ་
ན་ལས་ཡུལ་ལུང་གཞན་དུ་ཤིན་ཏུ་དཀོན་པར་མཐོང་། ལི་སྐུ་ནི་རྒྱུ་ཤིན་ཏུ་
དཀོན་པའི་ལིའི་གཏེར་རྡོ་བཙོ་སྦྱང་བྱས་པ་ལས་བྱུང་བ་ཡིན་སྟབས་དངོས་པོའི་
རིན་ཐང་མཐོ་བ་དང་། བཟོ་རྩལ་དཀའ་བ་ཞིག་ཡིན། ད་ལྟ་ལྷ་ལྡན་གཙུག་
ལག་ཁང་དང་རྩེ་ཕོ་བྲང་སོགས་ལ་བཟོ་རྩལ་ཁྱད་དུ་འཕགས་པའི་ལི་སྐུ་གྲངས་
ལས་འདས་པ་བཞུགས་པའི་ནང་ནས་ལོ་རྒྱུས་རིང་ལ་བཟོ་རྩལ་ཕུལ་དུ་བྱུང་བ་
ནི། ཀོང་ཇོ་རྣམ་གཉིས་ཀྱིས་བོད་དུ་གདན་དྲངས་པའི་ཇོ་བོ་ཤཱཀྱ་མུ་ནེ་དང་།
ཇོ་བོ་མི་བསྐྱོད་རྡོ་རྗེ་རྣམ་གཉིས་ཡིན། སྐུ་ཚད་མཐོ་ཤོས་ནི་དེ་སྔའི་མཚུར་ཕུའི་
ལྷ་ཆེ་མོ་ཡིན་ཞེས་གྲགས། །
༡༠. ཛྷི་ཀློམ་གྱི་སྐུ།
276



རྒྱུ་ཛྷེ་ཀྴིམ་ལས་གྲུབ་པའི་སྐུའི་སྣང་བརྙན་ལ་ཛྷེ་ཀྴིམ་གྱི་སྐུ་ཞེས་འབོད།
ཛྷེ་ཀྴིམ་ནི་རྒྱ་གར་གྱི་སྐད་ཡིན། རྒྱ་སྐད་ཛི་ཅིན་ཟེར་བའི་གོ་དོན་ནི་གསེར་སྨུག་
པོ་ཞེས་པའི་དོན་ཡིན་ཞིང་། རྒྱུ་དེ་རིགས་ནི་དམིགས་བསལ་གྱི་གཏེར་རྡོ་བཙོ་
སྦྱང་བྱས་པ་ལས་གྲུབ་པ་ཞིག་མ་ཡིན་པར་གསེར་དཀར་དམར་སེར་གསུམ་དང་
རིན་ཆེན་གཉིས་པ་སོགས་རིན་ཆེན་སྣ་ཚོགས་བསྲེས་སྦྱོར་བྱས་པ་ལས་བྱུང་བའི་
དངོས་པོ་ཞིག་ཡིན་ལ། དངོས་པོ་དེ་རིགས་ལས་གྲུབ་པའི་སྐུ་བརྙན་དེ་མེར་
བསྲེགས་ན་ཐལ་བར་འགྱུར་འགྲོ་བ་རེད། དེང་སྐབས་རྒྱུ་དེ་ལས་གྲུབ་པའི་སྐུ་
བརྙན་དང་། ཐུགས་ཀྱི་རྟེན་སོགས་རིན་ཐང་ཧ་ཅང་ཆེ། ད་ལྟ་རྩེ་ཕོ་བྲང་དང༌། །
གདན་ས་བཞི་ལ་སོགས་པར་སྐུ་བརྙན་དེ་རིགས་མང་པོ་དངོས་སུ་མཇལ་རྒྱུ་
ཡོད། །
མདོར་ན། གངས་ཅན་ཡུལ་གྱི་སྐུའི་སྣང་བརྙན་བཟོ་བའི་ལོ་རྒྱུས་ཡུན་
རིང་བ་ དང་། རྣམ་ གྲངས་ མང་ བ། བཟོ་ རྩལ་ རྙོག་ འཛིང་ ཆེ་ བ་ སོགས་
དམིགས་བསལ་གྱི་ཁྱད་ཆོས་མང་ཞིང་། ད་ཡོད་དཔྱད་གཞིའི་ཡིག་རིགས་ཁག་
ལ་གཞིགས་ན། བོད་དུ་གསེར་དངུལ་ཟངས་ལྕགས་བཙོ་སྦྱང་བྱེད་པའི་ལག་
རྩལ་དར་སྔ་ལ་ཆུ་ཚད་ངེས་ཅན་ཞིག་ཏུ་སླེབས་པ་དང༌། རྡུང་དཀྲོལ་ལུགས་
གསུམ་གྱི་སྒྱུ་རྩལ་གྱི་ཆུ་ཚད་ཀྱང་སྐྱེ་བོ་ཀུན་ཧ་ལས་དགོས་པ་ཞིག་ཡོད། ལོ་རྒྱུས་
ཀྱི་དུས་མཚམས་སོ་སོར་རིམ་བཞིན་བཞེངས་པའི་བཟོ་རྩལ་ཁྱད་དུ་འཕགས་
པའི་སྐུ་གསུང་ཐུགས་ཀྱི་རྟེན་གྲངས་ལས་འདས་པ་མང་པོ་ད་ལྟ་དད་ལྡན་སྐྱེ་བོ་
ཀུན་གྱི་མིག་ལམ་དུ་དངོས་སུ་མཇལ་རྒྱུ་ཡོད་པས་མིའི་རིགས་ཀྱི་འབུར་བཟོའི་སྒྱུ་
རྩལ་གྱི་ནོར་བུའི་བང་མཛོད་ལྟ་བུར་གྱུར་པ་བཅས་སོ། །
བཞི། གངས་ཅན་ཡུལ་དུ་འབུར་བཟོའི་བྱེ་བྲག་མཆོད་རྟེན་
དུས་ནམ་ཞིག་དར་བའི་སྐོར། །
ཀོང་སྤྲུལ་ཡོན་ཏན་ རྒྱ་ མཚོས། བཟོ་ རིག་ མཆོག་ གྱུར་ དཀོན་ མཆོག་
277



གསུམ་གྱི་རྟེན་ཞེས་གསུངས། རྒྱུན་སྲོལ་གྱི་ལྟ་བ་གཞིར་བཟུང་ན་སྐུ་གསུང་
ཐུགས་ཀྱི་རྟེན་རྣམས་བཟོ་རིག་མཆོག་ཏུ་གྱུར་བར་ངོས་འཛིན་ཞིང་། མཆོད་
རྟེན་ནི་ཐུགས་ཀྱི་རྟེན་ཡིན་ལ། ཆོས་ལོངས་སྤྲུལ་གསུམ་གྱི་བྱེ་བྲག་ཆོས་སྐུའི་
རྟེན་ཡང་ཡིན་པར་གྲགས། སྤྱིར་ན། སྣོད་ཀྱི་འཇིག་རྟེན་ཁམས་འདི་ཉིད་རང་
བཞིན་ལྷུན་གྱིས་གྲུབ་པའི་མཆོད་རྟེན་ལྟ་བུ་ཡིན་ཞེས་གསུངས། གངས་ཅན་
ཡུལ་དུ་མཆོད་རྟེན་ཐོག་མ་དུས་ནམ་ཞིག་དང་། ཡུལ་གང་ཞིག་ནས་དར་བ་
རེད་ཅེ་ན། དེ་ཡང་བོད་ཀྱི་ལོ་རྒྱུས་དེབ་ཐེར་ཁག་ལ་བོད་ཆུ་སྦྲུལ་(སྤྱི་ལོ333)
ལོར་སངས་རྒྱས་བསྟན་པའི་དབུ་བརྙེས། སྐུ་གསུང་ཐུགས་ཀྱི་རྟེན་རྣམས་བོད་
དུ་དར། ལྷག་པར་དུ་གསེར་གྱི་མཆོད་རྟེན་ནམ་གཡུ་ཡི་མཆོད་རྟེན་བང་རིམ་
བཞི་པ་བྱས་པ་ཞིག་བོད་དུ་དར་བ་གསལ་བར་གསུངས། དེར་བརྟེན་སངས་
རྒྱས་ཆོས་ལུགས་པའི་མཆོད་རྟེན་ནི་ལྷ་ཐོ་ཐོ་རི་སྙན་ཤལ་གྱི་སྐུ་དུས་སུ་བོད་དུ་
ཐོག་མ་དར་བ་ནི་བོད་ཀྱི་ལོ་རྒྱུས་ཆོས་འབྱུང་དེབ་ཐེར་ཁག་དགོངས་པ་གཅིག་
མཐུན་ཡིན། ། དེས་ན་བོད་དུ་སངས་རྒྱས་བསྟན་པ་དབུ་མ་བརྙེས་གོང་བོད་རང་
ལུགས་ཀྱི་མཆོད་རྟེན་ཡོད་དམ་ཞེ་ན། ད་ནས་བརྩིས་པའི་མི་ལོ་ཉིས་སྟོང་ལྔ་
བརྒྱའི་གོང་དུ་བོད་རུ་བཞིར་གཡུང་དྲུང་བོན་གྱི་བསྟན་པ་དར་ཞིང་རྒྱས་པར་
འཕེལ། ལྷག་པར་དུ་ཡབ་གཉའ་ཁྲི་བཙན་པོ་དང་ཡུམ་གནམ་མུག་མུག་གི་སྲས་
མུ་ཁྲི་བཙན་པོའི་སྐུ་དུས་གཡུང་དྲུང་བོན་གྱི་བསྟན་པ་སྔ་དར་གྱི་དུས་ན་བོད་རུ་
བཞིར་འདུ་ གནས་ སོ་ བདུན་ དང༌ སྔགས་ སྒྲུབ་ གནས་ སོ་ བདུན་ བཞེངས།
གཡུང་དྲུང་བོན་གྱི་བསྟན་པ་དར་ཞིང་རྒྱས་པར་སྤེལ། དུས་དེར་འདུ་གནས་
ཁག་ཏུ་བོན་ལུགས་པ་རང་ཉིད་ཀྱི་སྐུ་གསུང་ཐུགས་རྟེན་ཡོད་པ་ནི་གཡུང་དྲུང་
བོན་གྱི་ལོ་རྒྱུས་དེབ་ཐེར་ཁག་ཏུ་གསལ་བར་འཁོད། ད་ཡོད་གནའ་བོའི་བོན་
དགོན་ཁག་ ལ་ བརྟགས་ པར་ གཞིགས་ ན། གནའ་ བོའི་ མཆོད་ རྟེན་ བཟོ་
དབྱིབས་སྟབས་བདེ་དང་། རིགས་མི་འདྲ་བ་མང་པོ་དངོས་སུ་མཇལ་རྒྱུ་ཡོད་
ལ། བོན་གྱི་མཆོད་རྟེན་དེ་རིགས་ཀྱི་བང་རིམ་དང་། ཆོས་འཁོར་བཅུ་གསུམ།
278



བུམ་པ་སོགས་ནི་སངས་རྒྱས་ཆོས་ལུགས་པའི་མཆོད་རྟེན་གྱི་བཟོ་དབྱིབས་དང་
མི་འདྲ་བ་དང༌། ཁྱད་པར་དུ་ཟླ་བ་དང་ཏོག་གི་དབྱིབས་རྩ་བ་ནས་མི་འདྲ་བ་
སྟེ། བོན་ལུགས་པའི་མཆོད་རྟེན་གྱི་ཟླ་བའི་ཚབ་ཏུ་ཁྱུང་ར་དང་། ཏོག་ནི་
མདའ་རྩེ་འདྲ་བ་ཞིག་ཡོད། དེར་བརྟེན་བོན་ལུགས་པའི་མཆོད་རྟེན་ནི་གངས་
ཅན་ཡུལ་དུ་ཆེས་དར་སྔ་བ་ཡིན་པ་ལུང་དང་རིག་པས་དཔྱད་ཐུབ་པ་ཞིག་རེད། ་
དེ་བཞིན་《བཟོ་གནས་སྐྲ་རྩེའི་ཆུ་ཐིགས》ལས་“ རང་རེ་བོད་དུ་དམ་པ་ཆོས་ཀྱི་
དབུ་མ་བརྙེས་གོང་ནས་མཆོད་རྟེན་ཡོད་པར་སེམས་ཏེ། གནའ་རབས་སུ་བོན་
གྱི་ཆོས་ལུགས་དར་བ་ནས་བཟུང་། བཙན་དང་ཡུལ་ལྷ་གཞི་བདག་བཅས་
མཆོད་ཡུལ་གྱི་རྟེན་ཏེ། རྟེན་མཁར་ཞེས་པ་དེང་སང་ཡང་དེ་ཡི་རྒྱུན་མ་ནུབ་
པར་བོད་ཁམས་ཀུན་ཏུ་མཐོང་རྒྱུ་ཡོད་པ་དེ་མིང་འདོགས་ཚུལ་གྱི་ཁྱད་པར་ཙམ་
ལས། དེའི་དགོས་པ་དང་དོན་ཕྱོགས་མཚུངས་སུ་མཐོང་ངོ་”(ཤོག་ ༡༨༦）
ཞེས་གསུངས། དེ་ལའང་རྒྱུ་མཚན་ངེས་གཏན་ཞིག་འདུག་སྙམ། གཡུང་དྲུང་
བོན་གྱི་མཆོད་རྟེན་གྱི་འཕེལ་རིམ་ནི། ཐོག་མར་རྟེན་མཁར་དང་། དེ་ནས་
རིམ་བཞིན་ རང་ ཉིད་ཀྱི་ ཁྱད་ཆོས་ ལྡན་ པའི་ མཆོད་ རྟེན་ གྱི་ རིགས་ རྣམས་
དར། །
དེ་ནས་ཆོས་རྒྱལ་སྲོང་བཙན་སྒམ་པོའི་སྐུ་དུས་ སུ་བོད་དུ་སངས་རྒྱས་
བསྟན་པའི་སྲོལ་བཏོད། མཐའ་འདུལ་ཡང་འདུལ་གྱི་གཙུག་ལག་ཁང་དང༌།
. དགའ་བཞི་འཕྲུལ་སྣང་གཙུག་ལག་ཁང་། རྒྱ་ སྟག་ར་མོ་ཆེ་ སོགས་ མང་དུ་
བཞེངས། དུས་དེར་ཐོག་མར་སངས་རྒྱས་བསྟན་པའི་སྲོལ་བཏོད་པ་མཚོན་
བྱེད་ལྷ་ལྡན་དམར་པོ་རིའི་སྟེང་དུ་མཆོད་རྟེན་དཀར་པོ་དང་ཚོས་རྒྱལ་སྲོང་
བཙན་སྒམ་པོའི་ཕྱག་བཟོ་མཆོད་རྟེན་བརྒྱད། ཁྲ་འབྲུག་ཏུ་ཀླུ་གདུག་ཅན་སྦྲུལ་
མགོ་ལྔ་ལྡན་བཏུལ་ཆེད་མཆོད་རྟེན་རྩེ་ལྔ་བཞེངས།《རྒྱལ་པོའི་བཀའ་ཐེམས་
ཤོག་དྲིལ་མ》ལས་“རྒྱལ་པོས་དེ་སྐད་གསུངས་ནས་རྒྱལ་པོས་འབྱུང་བ་སའི་དགྲ་
བཟློག་གི་ཆེད་དུ། ཤར་དུ་དབང་ཕྱུག་ཆེན་མོའི་ལིང་ག་བཙུགས། ལྷོར་བྱ་
279



4 42 49
ཁྱུང་ག་རུ་ཌའི་རྟེན་བཙུགས། ནུབ་ཏུ་མཆོད་རྟེན་སེ་རུ་བརྩིགས། བྱང་དུ་རྡོ་
སེང་དཀར་མོ་མཛད་དོ། ། ལྷོ་ནུབ་མཚམས་ཀྱི་བྲག་ཕུག་ཁ་ལྷོར་བལྟ་བ་འདྲེ་
མོའི་ཉལ་སར་ཇོ་མོ་རུ་ཡོང་བཟས་བཅོམ་ལྡན་འདས་རྣམ་པར་སྣང་མཛད་ཀུན་
ཏུ་ཞལ་བཞེས་སུ་གསོལ། བྱང་ཕྱོགས་ཀླུའི་ཕོ་བྲང་ནི་ཇོ་བོ་ཤཱཀྱས་མནན་ཟིན།
ཕོ་བྲང་གི་ལྷོ་ནུབ་ཏུ་བཙན་གྱི་འགྱུ་སྲང་བཅད་པའི་ཕྱིར་མཚམས་བཅད་པའི་
མཆོད་རྟེན་ཀ་རུ་བཞེངས། དེ་མ་བཞེངས་ན་ཁ་བ་ཅན་གྱི་སྒྲུབ་པ་པོ་ཐམས་
ཅད་ཀྱི་སྲོག་བཙན་གྱིས་ཕྲོགས་པ་ཡིན་པས་མཆོད་རྟེན་དེས་བཙན་མནན་པས་
རབ་ཏུ་བྱུང་བ་ལ་བཙན་གནོད་པར་མི་འགྱུར་རོ”(ཤོག་༢༦)ཞེས་གསུངས།
དུས་དེར་ གངས་ ཅན་ ཡུལ་ དུ་ བསྟན་ པའི་ གཙུག་ལག་ ཁང་ དུ་ མཆོད་ རྟེན་
བཞེངས་སྲོལ་དར་ཁྱབ་ཆེ་བ་མ་ཟད། མཆོད་རྟེན་གྱི་ནུས་པ་ནི་ཀླུ་བཙན་གྱི་
གནོད་འཚེ་འགོག་པའི་ཆེད་དུ་ཡིན་པ་གསལ་པོར་བསྟན། ལྷག་པར་དུ་མཆོད་
རྟེན་རྩེ་ལྔ་ནི་རང་ལུགས་མཆོད་རྟེན་གྱི་བཟོ་དབྱིབས་ཐུན་མོང་མ་ཡིན་པ་ཞིག་
མིན་ནམ་སྙམ། དེ་ནས་བཙན་པོ་ཁྲི་སྲོང་ལྡེ་བཙན་གྱི་སྐུ་དུས་སུ་མཁན་སློབ་
གཉིས་བོད་དུ་གདན་དྲངས་ཏེ་སངས་རྒྱས་བསྟན་པ་དར་ཞིང་རྒྱས་པར་སྤེལ།
ཐོག་མར་ཟུར་མཁར་གྱི་རྡོའི་མཆོད་རྟེན་ངོ་མཚར་ཁྱད་དུ་འཕགས་པ་ལྔ་བསྐྲུན།
ཤིང་ཡོས་(སྤྱི་ལོ775)ལོར། བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་
ལག་ཁང་བཞེངས་འགོ་ཚུགས། ཕྱོགས་བཞིར་མཆོད་རྟེན་བཞི་བཞེངས་པ་སྟེ།
༡.མཆོད་རྟེན་དཀར་པོ་བྱང་ཆུབ་ཆེན་པོའི་མཆོད་རྟེན། ཉན་ཐོས་ཀྱི་ལུགས། .
སེང་གེས་བརྒྱན་པ། ཤུད་བུ་དཔལ་གྱི་སེང་གེས་ལག་དཔོན་བྱས་ནས་བཞེངས།
༢.མཆོད་རྟེན་དམར་པོ་ཆོས་ཀྱི་འཁོར་ལོ། བྱང་ཆུབ་སེམས་དཔའི་ལུགས་
པད་མས་བརྒྱན་པ། སྣ་ནམ་རྒྱལ་ཚ་ལྷ་གནང་གིས་ལག་དཔོན་བྱས་ཏེ་བཞེངས།
༣. མཆོད་ རྟེན་ ནག་ པོ་ དེ་ བཞིན་ གཤེགས་ པའི་ སྐུ་ གདུང་ གིས་ བརྒྱན་ པ།
སངས་རྒྱས་ཀྱི་ལུགས། ངན་ལམ་སྟག་སྒྲ་ཀླུ་གོང་གིས་ལག་དཔོན་བྱས་ཏེ་
བཞེངས། . མཆོད་རྟེན་སྔོན་པོ་དཔལ་ལྷ་ལས་བབས་པ་དེ་བཞིན་གཤེགས་
280



<
པའི་ལུགས། ལྷ་ཁང་གི་སྒོ་མོ་བཅུ་དྲུག་གིས་བརྒྱན་པ། མཆིམས་རྡོ་རྗེ་སྤྲོ་ཆུང་
གིས་ལག་དཔོན་བྱས་ནས་བཞེངས། ཡང་ལྷོ་ཁ་བྱམས་པ་གླིང་དུ་མཆོད་རྟེན་
འོད་འབར་བཞེངས་པས་མཆོད་རྟེན་ཆེ་མོ་ལྔའང་ཟེར། མཐའ་ཡི་ལྕགས་རིའི་
སྟེང་དུ་མཆོད་རྟེན་ཆུང་ཆུང་བརྒྱ་རྩ་བརྒྱད་བཞེངས། རེ་རེར་སངས་རྒྱས་ཀྱི་
རིང་བསྲེལ་རེ་བཞུགས་ཞེས་ལོ་རྒྱུས་དེབ་ཐེར་ཁག་ལ་གསལ་བར་འཁོད།
དེ་ནས་ཁྲི་གཙུག་ལྡེ་བཙན་རལ་པ་ཅན་གྱི་སྐུ་དུས་སུ་འུ་ཤང་རྡོ་དཔེ་མེད་
བཀྲ་ཤིས་དགེ་འཕེལ་གཙུག་ལག་ཁང་བཞེངས། 《ཆོས་འབྱུང་མེ་ཏོག་སྙིང་པོ་
སྦྲང་བརྩིའི་བཅུད》ལས་“ རྒྱ་ཕིབས་ ཀྱི་འོག་ཏུ་རླུང་གི་འཁོར་ལོ་བསྐོར་ཏེ།
རབ་ཏུ་བྱུང་བ་མང་པོ་སྐོར་བ་རྒྱུན་དུ་བྱེད་དོ། །བྱ་འདབ་ལ་ཕྱོགས་བཞིར་
ལྕགས་ཐག་བཞི་མཆོད་རྟེན་ཆེན་པོ་བཞི་ལ་བརྗོད་” ཅེས་གསུངས། དེ་བཞིན་
སྐ་ཅོག་ཞང་གསུམ་དགོངས་པ་རྫོགས་པའི་སྐུ་གདུང་མཆོད་རྟེན་ཧས་པོ་རིར་
བརྩིགས། མདོར་ན། བསྟན་པ་སྔ་དར་དུས་སུ་ཐུགས་ཀྱི་རྟེན་ཏེ་མཆོད་རྟེན་
གྲངས་ལས་འདས་པ་བཞེངས། །
དེ་ནས་གླང་དར་མས་སངས་རྒྱས་ཀྱི་བསྟན་པ་བསྣུབས་ཏེ་བོད་སིལ་བུར་
གྱུར་བའི་དུས་སྐབས་སུ་བླ་ཆེན་དགོངས་པ་རབ་གསལ་གྱིས་མདོ་སྨད་ཁུལ་ནས་
སངས་རྒྱས་ བསྟན་ པའི་ མེ་རོ་བསླངས། ལྷ་ཁང་དང་ མཆོད་རྟེན་ མང་ དུ་
བཞེངས། ལྷག་པར་དུ་མེ་སྤྲེལ་(སྤྱི་ལོ996)ལོར། གུ་གེ་རྒྱལ་པོ་ལྷ་བླ་མ་ཡེ་
ཤེས་འོད་ཀྱིས་མཐོ་ལྡིང་གཙུག་ལག་ཁང་ཕྱག་བཏབ། དེའི་མཐའ་བསྐོར་དུ་
མཆོད་རྟེན་ཆེན་པོ་བཞི་བཞེངས། ནང་དུ་བལ་བྲིས་ཀྱི་ལྡེབས་རིས་རྒྱས་པར་
བཀོད་དེ་ད་ལྟའང་དངོས་སུ་མཇལ་རྒྱུ་ཡོད། རབ་བྱུང་དང་པོ་ཆུ་རྟ་(སྤྱི་ལོ
1042)ལོར། ལྷ་བླ་མ་ཡེ་ཤེས་འོད་ཀྱིས་གདན་དྲངས་པ་ལྟར་ཇོ་བོ་རྗེ་དཔལ་
ལྡན་ཨ་ཏི་ཤ་གཙོ་འཁོར་ལྷན་རྒྱས་གུ་གེར་ཕེབས། ལྷ་བླ་མ་ཡེ་ཤེས་འོད་དང་ལོ་
ཆེན་རིན་ཆེན་བཟང་པོ་སོགས་ཀྱིས་བསུ་བ་ཞབས་ཏོག་ལེགས་པར་མཛད། ཇོ་
བོ་རྗེ་དཔལ་ལྡན་ཨ་ཏི་ཤས་མཐོ་ལྡིང་གཙུག་ལག་ཁང་གི་ལྷ་ཁང་བརྒྱ་རྩ་བརྒྱད་
281



ལ་དུས་གཅིག་ཏུ་རབ་གནས་མཛད། ཆོས་ཀྱི་འཁོར་ལོ་རྒྱ་ཆེ་བསྐོར། དུས་
དེར་སྟོན་པ་བཅོམ་ལྡན་འདས་མྱ་ངན་ལས་འདས་རྗེས་ཆོས་རྒྱལ་མྱ་ངན་མེད་
ཀྱིས་རྒྱ་གར་ཤར་ལི་དང་ནུབ་ལི་ལས་གྲུབ་པའི་པད་སྤུངས་མཆོད་རྟེན་དང་རྣམ་
རྒྱལ་མཆོད་རྟེན་ཐོག་བརྩེགས་ཅན་འགའ་ཞིག་དང་། དེ་བཞིན་མཆོད་རྟེན་ལི་
མ་ཆུང་བ་དུ་མ་བོད་གངས་ཅན་ཡུལ་དུ་གདན་དྲངས་པ་དེ་རྣམས་ལ་བཀའ་
གདམས་མཆོད་རྟེན་ཞེས་གྲགས། དེ་རྣམས་ཆོས་སྡེ་ཆེ་འབྲིང་ཆུང་གསུམ་ནང་
ཐུགས་ཀྱི་རྟེན་རྩ་ཆེར་བརྩིས་ཏེ་བཞུགས་སུ་གསོལ། རབ་བྱུང་དང་པོའི་ཤིང་རྟ་
(སྤྱི་ལོ1054)ལོར་ཇོ་བོ་རྗེ་དཔལ་ལྡན་ཨ་ཏི་ཤ་དགོངས་པ་བདེ་བར་གཤེགས་
རྗེས་མཉེས་ཐང་དུ་ས་རྡོ་ལས་གྲུབ་པའི་སྐུ་གདུང་མཆོད་རྟེན་བཞེངས། དེ་
བཞིན་རབ་བྱུང་གཉིས་པའི་ཤིང་ལུག་(སྤྱི་ལོ1055)ལོར་མཉེས་ཐང་སྒྲོལ་མ་ལྷ་
ཁང་དུ་ཇོ་བོ་རྗེའི་ཆོས་གོས་གཟུངས་སུ་བཞུགས་པའི་རྒྱུ་ས་ཕག་ལས་གྲུབ་པའི་
མཆོད་རྟེན་དང་། འབྲོམ་སྟོན་པའི་ན་བཟའ་སྐུ་ཚགས་གཟུངས་གཞུག་ཏུ་ཕུལ་
བའི་རྒྱུ་ས་ཕག་ལས་གྲུབ་པའི་མཆོད་རྟེན་དེ་དག་ད་ལྟའང་མི་ཉམས་པར་དངོས་
སུ་མཇལ་རྒྱུ་ཡོད། རབ་བྱུང་དང་པོའི་མེ་སྤྲེལ་(སྤྱི་ལོ 1056) ལོར། འབྲོམ་
སྟོན་རྒྱལ་བའི་འབྱུང་གནས་ཀྱིས་བཀའ་གདམས་པའི་གདན་ས་རྭ་སྒྲེང་དགོན་
ཕྱག་བཏབ། ཇོ་བོ་རྗེ་དཔལ་ལྡན་ཨ་ཏི་ཤས་གནང་བའི་རྟེན་རྙིང་མ་ཇོ་བོ་
འཇམ་དཔལ་རྡོ་རྗེ་བཞུགས་སུ་གསོལ། ཐུགས་ཀྱི་རྟེན་བཀའ་གདམས་མཆོད་
རྟེན་ལ་སོགས་བདེ་གཤེགས་མཆོད་རྟེན་མང་དུ་བཞེངས། ཕྱོགས་མཚུངས་
བོད་སིལ་བུའི་དུས་སྐབས་སུ་དབུས་གཙང་ཁམས་གསུམ་དུ་འགྲིག་གཉན་རྩེ་
གད་དམར་ལྷ་ཁང་དང་། འགྲིག་མཚམས་མང་ལ་རྩེའི་དགོན་པ། ས་སྐྱ་གོག་
པོ། གསང་ཕུ་ནེའུ་ཐོག རྒྱ་མ་རིན་ཆེན་སྒང་གི་ལྷ་ཁང་། སྣར་ཐང་། གདན་
ས་མཐིལ། སྐྱོར་མོ་ལུང་དགོན། འབྲི་ཁུང་མཐིལ། མཚུར་ཕུ་དགོན་སོགས་
བན་བོན་གཉིས་ཀའི་བསྟན་པའི་གཙུག་ལག་ཁང་དང་། གསས་ཁང་། རི་
ཁྲོད་ནམ་མཁའི་སྐར་ཚོགས་ལྟར་གང་སར་ཁྱབ། གཙུག་ལག་ཁང་རྣམས་ལ་
282



་
ཐུགས་ཀྱི་རྟེན་མང་དུ་བཞེངས། །
དེ་བཞིན་རབ་བྱུང་ལྔ་པའི་ས་འབྲུག་(སྤྱི་ལོ་1268)ལོར། ས་སྐྱའི་ལྷ་ ་
ཁང་ཆེན་མོ་གསར་བཞེངས་མཛད། དེ་རྗེས་ལྷ་ཁང་དེའི་གཙང་ཁང་བྱང་མའི་
ནང་ས་སྐྱ་པའི་གདུང་རྒྱུད་མ་ཡིན་པའི་བླ་མ་ཁག་གི་གདུང་རྟེན་དྲུག་བཞེངས་
ཟེར་བ་དང་། ད་དུང་ས་སྐྱ་དགོན་དུ་ར་ལོ་ཙཱ་བས་བཞེངས་པའི་འཁོན་དཀོན་
མཆོག་རྒྱལ་པོའི་གདུང་རྟེན་བྱིན་ཅན་སྐུ་འབུམ་རྣམ་རྒྱལ་མཆོད་རྟེན་དང་། ས་
སྐྱ་པཎྜི་ཏ་ཀུན་དགའ་རྒྱལ་མཚན་གྱིས་དགའ་བཞི་འཕྲུལ་སྣང་གཙུག་ལག་ཁང་
དུ་བཞེངས་ པའི་ཆོས་རྒྱལ་སྲོང་བཙན་ གྱི་ ཕྱག་ཚ་ གཟུངས་ སུ་ བཞུགས་ པའི་
མཆོད་རྟེན་བྱིན་ཅན། རྒྱལ་རྩེ་ཆོས་རྒྱལ་རབ་བརྟན་ཀུན་བཟང་འཕགས་དང༌།
མཁས་གྲུབ་དགེ་ལེགས་དཔལ་བཟང་པོ་རྣམ་གཉིས་ཀྱིས་རབ་བྱུང་བདུན་པའི་
ས་སྦྲུལ་(སྤྱི་ལོ1389)ལོར་འཇིག་རྟེན་ན་གྲགས་ཆེ་བའི་ཆོས་རྒྱལ་རབ་བརྟན་ཨ་
མེས་ཀྱི་འདས་མཆོད་དུ་རྒྱལ་རྩེ་དཔལ་འཁོར་མཆོད་རྟེན་ཐོག་བརྩེགས་རིམ་པ་
དགུ་བཞེངས། རབ་བྱུང་བདུན་པའི་ས་ཕག་(སྤྱི་ལོ1419)ལོར། མཉམ་མེད་
ཙོང་ཁ་པ་ཆེན་པོ་དགོངས་པ་གཞན་དོན་དུ་གཤེགས་རྗེས་དངོས་སློབ་རྣམས་
ཀྱིས་སྐུ་ དམར་ གདུང༌ ཧྲིལ་ པོ་ བཞུགས་ སུ་ གསོལ་ བའི་ དངུལ་ གདུང༌ ཆེ་ མོ་
བཞེངས། གྲུབ་ཆེན་དཀོན་པ་བརྩོན་འགྲུས་སམ་ཐང་སྟོང་རྒྱལ་པོའི་སྐུ་ཚེ་ཧྲིལ་
པོར་མཆོད་རྟེན་གྱི་ཕྱོགས་རེར་གཞུ་འདོམ་བརྒྱུད་རེ་ཡོད་པའི་མཆོད་རྟེན་བརྒྱ་
དང་བཅུ་གཅིག་བཞེངས་ཟེར། དེ་ནས་ལོ་རྒྱུས་ཀྱི་དུས་མཚམས་སོ་སོར་བན་
བོན་གཉིས་ཀྱི་དགོན་སྡེ་ཁག་ལ་ཐུགས་ཀྱི་རྟེན་གྲངས་ལས་འདས་པ་བཞེངས།
ཁྱད་པར་དུ་དགའ་ལྡན་ཕོ་བྲང་སྲིད་དབང་གི་དུས་སྐབས་སུ་རྩེ་ཕོ་བྲང་ཆེན་པོ་
པོ་ཏཱ་ལ་ དང་ གདན་ས་བཀྲ་ ཤིས་ ལྷུན་པོ་ སོགས་ལ་ཏཱ་ལའི་བླ་མ་དང་ཀུན་
གཟིགས་པཎ་ཆེན་རིན་པོ་ཆེ་རྣམ་གཉིས་ཀྱི་གསེར་གདུང་དང༌། དངུལ་གདུང་
གིས་གཙོས་འཛམ་གླིང་ཡོངས་ལ་གྲགས་ཆེ་བའི་རིན་བྲལ་གདུང་རྟེན་མང་དུ་
བཞེངས། ད་ལྟའང་དད་ལྡན་སྐྱེ་བོ་ཀུན་གྱི་མིག་གི་བདུད་རྩིར་གྱུར། ཕྱོགས་
283



མཚུངས་རི་བོ་དགེ་ལུགས་པའི་གདན་ས་ཆེན་པོ་གསུམ་དུའང་གསེར་དངུལ་
ཟངས་སོགས་ལས་གྲུབ་པའི་བདེ་གཤེགས་མཆོད་རྟེན་བརྒྱད་ལ་ སོགས་པའི་
མཆོད་རྟེན་དང་གདུང་རྟེན་གྲངས་ལས་འདས་པ་བཞུགས། དེ་མིན་དབུས་
གཙང་ཁམས་གསུམ་དུ་བན་བོན་གཉིས་ཀའི་གྲུབ་མཐའ་ཁག་གི་དགོན་སྡེ་དང་།
ལྷ་ཁང་སོགས་ལ་ལོ་རྒྱུས་དུས་མཚམས་སོ་སོར་བཞེངས་པའི་མཆོད་རྟེན་དང་
གདུང་རྟེན་གྲངས་ལས་འདས་པ་གནས། མདོར་ན་གངས་ཅན་ཡུལ་དུ་མཆོད་
རྟེན་བཞེངས་པའི་བཟོ་རྩལ་ནི་དར་སྔ་བ་ཞིག་ཡིན་ལ། སྐྱེས་ཆེན་དམ་པ་
རྣམས་ཀྱི་རྣམ་ དཔྱོད་རིག་པའི་རྩལ་ལས་བསྒྲུབས་པའི་ མཆོད་རྟེན་གྱི་བཟོ་
དབྱིབས་ནི་ཤིན་ཏུ་མང་མོད། འོན་ཀྱང་སངས་རྒྱས་ཆོས་ལུགས་པའི་ངོས་ནས་
བཤད་ན། བདེ་གཤེགས་མཆོད་རྟེན་བརྒྱད་གཙོ་བོར་བཟུང་དགོས་པ་ཞིག་
རེད། །
ལྔ། མཆོད་རྟེན་གྱི་རྣམ་གྲངས་དང་ཁྱད་ཆོས་སྐོར། །
བདག་ཅག་གི་སྟོན་པ་བཅོམ་ལྡན་འདས་མི་ཡུལ་དུ་མ་བྱོན་གྱི་སྔོན་ནས་
མཆོད་རྟེན་ཞེས་པའི་ཐ་སྙད་དར་ཡོད་ལ། གོ་དོན་ནི་རྟེན་མཆོག་གམ། སྐུ་
གདུང་ལྟ་བུར་གོ་དགོས་ཞེས་འཁོད་པར་གཞིགས་ན། མཆོད་རྟེན་ནི་སངས་
རྒྱས་ཆོས་ལུགས་པས་གསར་དུ་བཏོད་པ་ཞིག་མ་ཡིན་པ་གསལ་པོར་རྟོགས་ཐུབ།
གངས་ཅན་ཡུལ་དུ་གཡུང་དྲུང་བོན་གྱི་བསྟན་པ་དར་སྔ་བས་བོན་ལུགས་ཀྱི་ཁྱད་
ཆོས་ལྡན་པའི་མཆོད་རྟེན་དང་། རྟེན་ཁང་ནི་འཕགས་ཡུལ་ནས་སངས་རྒྱས་
ཆོས་ལུགས་པའི་མཆོད་རྟེན་བོད་དུ་མ་དར་གོང་ཕྱི་རོལ་ཡུལ་དུ་གནས་པ་ཞིག་
རེད། དེ་རྗེས་བདེ་གཤེགས་མཆོད་རྟེན་བརྒྱད་བོད་དུ་དར་བ་དང་། བོད་ཀྱི་
སྐྱེས་ཆེན་དམ་པ་རིམ་བྱོན་ནམ་བཟོ་རྩལ་མཆོག་ཏུ་མངའ་བ་རྣམས་ཀྱིས་རྣམ་
དཔྱོད་རིག་པའི་རྩལ་ལ་བརྟེན་ནས་མཆོད་རྟེན་གྱི་ཆ་ཚད་དང་། ཐིག་ཚད།
བཟོ་དབྱིབས་རྣམ་གྲངས་ཀྱི་བཞེད་སྲོལ་མང་པོ་གསར་དུ་བཏོད། འོན་ཀྱང་
284



གངས་ཅན་ཡུལ་དུ་ཡོངས་སུ་གྲགས་པ་ནི་བདེ་གཤེགས་མཆོད་རྟེན་བརྒྱད་དེ་
རང་ཡིན། དེ་ཡང་བདེ་གཤེགས་མཆོད་རྟེན་བརྒྱུད་ཀྱི་འཕེལ་རིམ་དང༌། བཟོ་
རྩལ་གྱི་ཁྱད་ཆོས་སྐོར་རགས་ཙམ་གླེང་བ་འདི་ལྟར། 《ཤེས་བྱ་ཀུན་ཁྱབ》ལས། །
“བཟོ་རིག་མཆོག་གྱུར་དཀོན་མཆོག་གསུམ་གྱི་རྟེན། ། ཀུན་གྱི་ཐོག་མར་པད་
སྤུངས་མཆོད་ རྟེན་ བྱུང༌། ། གཞན་ དག་ དད་ ལྡན་ རྣམས་ ཀྱིས་ རིམ་ པར་
བརྩིགས།”(ཤོག་ ༥༦༨ - ༥༦༩) ཞེས་ གསུངས་ པ་ ལྟར། ཐོག་ མར་ པད་
སྤུངས་མཆོད་རྟེན་བཞེངས་པ་དང་། དེ་ནས་རིམ་བཞིན་མཆོད་རྟེན་གཞན་
རྣམས་བཞེངས་པ་གསལ་པོར་བསྟན། །
༡. པད་སྤུངས་མཆོད་རྟེན། །
སྟོན་པ་བཅོམ་ལྡན་འདས་ཐོག་མར་སྐུ་བལྟམས་པའི་དུས་སུ་ཡུལ་ལུམ་
བིའི་ཚལ་དུ་ཡབ་ཟས་གཙང་རྒྱལ་ པོས་བཞེངས་པའི་ཐུགས་རྟེན་དེར་པད་
སྤུངས་མཆོད་རྟེན་ཞེས་གྲགས། མཆོད་རྟེན་གྱི་བང་རིམ་བཞི་དང་བུམ་རྟེན་
བཅས་པདྨ་སྤུངས་པ་ལྟར་བཞེངས་པ་ནི། སངས་རྒྱས་འཇིག་རྟེན་ཁམས་སུ་
བྱོན་ནས་མངལ་སྐྱེས་ཀྱི་ཚབ་ཏུ་འཁོར་བའི་འདམ་ལས་སྐྱེས་ཀྱང་། འདམ་གྱི་
དྲི་མས་མ་གོས་པ་མཚོན་པ་ཡིན། །
༢. བྱང་ཆུབ་མཆོད་རྟེན།
སྟོན་པ་བཅོམ་ལྡན་འདས་མངོན་པར་རྫོགས་པ་སངས་རྒྱས་པའི་དུས་སུ་
རྒྱལ་པོའི་ཁབ་ཏུ་རྒྱལ་པོ་གཟུགས་ཅན་སྙིང་པོས་བཞེངས་པའི་བྱང་ཆུབ་མཆོད་
རྟེན་ནི་ཁྲི་སྟེང་གི་རྨང་དགེ་དང་བང་རིམ་བཞི་ཀ་དབྱིབས་གྲུ་བཞི་གྲུ་རྐྱང་དང༌
ལྡན་པ་ཞིག་ཡོད། །
༣. བཀྲ་ཤིས་སྒོ་མང་མཆོད་རྟེན།
སྟོན་པ་བཅོམ་ལྡན་འདས་ཀྱིས་ཆོས་འཁོར་ཐོག་མར་བསྐོར་བའི་དུས་སུ་
ཡུལ་ཝ་ར་ཎ་སིར་འཁོར་ལྔ་སྡེ་བཟང་པོས་བཞེངས་པའི་མཆོད་རྟེན་དེར་བཀྲ་
285



ཤིས་སྒོ་མང་མཆོད་རྟེན་(ཡེ་ཤེས་མཆོད་རྟེན་ནམ་ཆོས་འཁོར་མཆོད་རྟེན་ཡང་
ཟེར་)དུ་གྲགས། དེའི་བང་རིམ་རེར་སྒོ་བཞི་ བཏོད་པའི་དབང་དུ་བྱས་ན།
བདེན་པ་བཞིའི་ཆོས་འཁོར་བསྐོར་བའམ། སྒོ་བཞི་བཅུ་དྲུག་གིས་བདེན་པ་
བཞིའི་རྣམ་པ་བཅུ་དྲུག སྒོ་བཅུ་གཉིས་བཏོད་པའི་དབང་དུ་བྱས་ན། གསུང་
རབ་ཡན་ལག་བཅུ་གཉིས་མཚོན་པ་ལྟ་བུ་དང་། བང་རིམ་གྱི་སྒོ་དབྱེ་སྟངས་
དང་དེའི་གོ་དོན་སྐོར་ལ་སྐྱེས་ཆེན་དམ་པ་རྣམས་ཀྱི་གསུངས་ཚུལ་མི་འདྲ་བ་
མང་ཞིང་། མདོར་ན། བཀྲ་ཤིས་སྒོ་མང་མཆོད་རྟེན་ནི་བཟོ་དབྱིབས་གྲུ་བཞི་
དང༌། བང་རིམ་བཞི་དང་ལྡན་པ། ཕྱོགས་བཞི་གློ་འབུར་བཅས་སྒོ་རབ་ལ་
བརྒྱ་རྩ་བརྒྱད་དང༌། འབྲིང་བ་ལ་ང་དྲུག ཐ་མར་བཅུ་དྲུག་སོགས་ཅི་རིགས་
དང་སྒོ་བཞི་རེ་བྱས་པ་བདེན་བཞིའི་མཚོན་བྱེད་དང་། བརྒྱད་རེ་བྱས་པ་རྣམ་
ཐར་བརྒྱད་ཀྱི་མཚོན་བྱེད། བཅུ་གཉིས་སུ་བྱས་པ་རྟེན་འབྲེལ་བཅུ་གཉིས།
བཅུ་དྲུག་ཏུ་བྱས་པ་སྟོང་ཉིད་བཅུ་དྲུག་གི་མཚོན་ཚུལ་བཅས་བཞེད་སྲོལ་མང་
བར་གསུངས། །
༩. ལྷ་བབས་མཆོད་རྟེན།
སྟོན་པ་སངས་རྒྱས་བཅོམ་ལྡན་འདས་ཀྱི་ཡུམ་སྒྱུ་མ་ལྷ་མཛེས་ལ་བཀའ་
དྲིན་གསོལ་བའི་ཆེད་དུ་ལྷ་ཡུལ་དུ་བྱོན་ནས་ཡུམ་ལ་ཆོས་གསུངས། དེ་ནས་མི་
ཡུལ་དུ་ཕེབས་པའི་དུས་ན་ལྷ་ཚངས་པ་དང་བརྒྱ་སྦྱིན་གཉིས་ཀྱིས་སྐས་འཛེགས་
སུ་སྤྲུལ་ནས་ཡུལ་གྲོང་ཁྱེར་གསལ་ལྡན་དུ་གདན་དྲངས། ཁྱིམ་པ་དད་ལྡན་
རྣམས་ཀྱིས་བཞེངས་པ་དེར་ལྷ་བབས་མཆོད་རྟེན་ཞེས་གྲགས། མཆོད་རྟེན་དེ་
ཉིད་ཀྱི་བཟོ་དབྱིབས་ནི་བང་རིམ་བཞི་དང་བརྒྱད་གང་རུང་ལ། དབུས་སུ་གློ་
འབུར་ཡོད་པ། མདུན་གྱི་གློ་འབུར་གྱི་དབུས་ན་གསུམ་བསྒྲིགས་སྐས་འཛེགས་
ཀྱིས་མངོན་པར་བརྒྱན་པ་ཞིག་ཡོད། ། །
༥.ཆོ་འཕྲུལ་མཆོད་རྟེན།
286



སྟོན་པ་བཅོམ་ ལྡན་འདས་ཀྱིས་མཉན་ཡོད་ཛེ་ཏཱའི་ཚལ་དུ་ཆོ་འཕྲུལ་
བསྟན་ནས་མུ་སྟེགས་པའི་སྟོན་པ་དྲུག་ཕམ་པར་མཛད་པའི་དུས་ན་ལི་ཙ་བྱི་
སོགས་ཀྱིས་བཞེངས་པའི་ཆོ་འཕྲུལ་མཆོད་རྟེན་གྱི་བཟོ་དབྱིབས་གྲུ་བཞི་བང་
རིམ་བཞི་དང་ལྡན་པ། ཕྱོགས་རེར་གློ་འབུར་དང་ལྡན་པ་དེར་ཆོ་འཕྲུལ་མཆོད་
རྟེན་ཞེས་གྲགས། །
༦.དབྱེན་ཟླུམ་མཆོད་རྟེན། །
བདུད་ལྷས་བྱིན་གྱིས་དགེ་འདུན་བར་དབྱེན་བྱས་ཏེ་དགེ་འདུན་གྱི་སྡེ་
གཉིས་མི་མཐུན་པར་མཆོག་ཟུང་གིས་འདུམ་པའི་དུས་སུ་ཡུལ་མ་ག་དྷ་རུ་དད་
ལྡན་རྣམས་ཀྱིས་བཞེངས་པའི་མཆོད་རྟེན་དེ་ལ་དབྱེན་ཟླུམ་མཆོད་རྟེན་ཞེས་
གྲགས། དེའི་ཁྱད་ཆོས་ནི་བང་རིམ་གྲུ་བཞིའི་ཟུར་བཞིའི་རྩེ་མོ་བཅད་པས་ཟུར་
བརྒྱད་དུ་གྱུར་བ་ནི་ལོགས་བརྒྱད་ཡོད་པ་དེས་དགེ་འདུན་གྱི་སྡེ་གཉིས་མི་མཐུན་
པའི་རྒྱུ་ནི་ཉོན་མོངས་དུག་ གསུམ་དང་། ལྟ་བ་ཉོན་ཅན་བཞི་པོ་བཅད་པ།
ལོགས་བརྒྱད་ཀྱི་རྣམ་ཐར་བརྒྱད་དང་ཟིལ་གནོན་བརྒྱད་བཅས་མཚོན་པ་ཡིན་
ནོ་ཞེས་གསུངས། །
༧. རྣམ་རྒྱལ་མཆོད་རྟེན།
སྟོན་པ་སངས་རྒྱས་བཅོམ་ལྡན་འདས་དེ་ཉིད་མྱ་ངན་ལས་མི་འདས་ཁར་
དགེ་ཚུལ་ཙུན་དས་གསོལ་ བ་ བཏབ་ པས་ སྐུ་ཚེ་ ཟླ་ བ་ གསུམ་ ཙམ་ བྱིན་གྱིས་
བརླབས་པའི་དུས་ན་ཡུལ་ཡངས་པ་ཅན་དུ་དད་ལྡན་རྣམས་ཀྱིས་བཞེངས་པའི་
མཆོད་རྟེན་དེར་རྣམ་རྒྱལ་མཆོད་རྟེན་དུ་གྲགས། དེའི་མཚོན་རྟགས་ནི། བང་
རིམ་བཞི་(བང་རིམ་གསུམ་ཡང་ཟེར་)དབྱིབས་ཟླུམ་པོ་ཡིན་པ་དེ་སངས་རྒྱས་
ཐམས་ཅད་མཉམ་པ་ཉིད་གསུམ་གྱི་སྒོ་ནས་མཉམ་པ་ཡིན་པས། སྐུ་དངོས་ཀྱིས་
གདུལ་བྱའི་དོན་མཛད་དགོས་པ་རྣམས་མཐར་མ་ཕྱིན་གློ་བུར་དུ་མྱ་ངན་ལས་
འདའ་བ་མི་སྲིད་པ་མཚོན་ཆེད་ཡིན། །
287



༨. མྱང་འདས་མཆོད་རྟེན།
སྟོན་པ་སངས་རྒྱས་བཅོམ་ལྡན་འདས་མྱ་ངན་ལས་འདས་པའི་དུས་སུ་
ཡུལ་རྩྭ་མཆོག་གྲོང་ཁྱེར་དུ་གྲོང་མི་རྣམས་ཀྱིས་བཞེངས་པའི་མཆོད་རྟེན་དེར་
མྱང་འདས་མཆོད་རྟེན་ཞེས་གྲགས། དེའི་མཚོན་རྟགས་ནི། མཆོད་རྟེན་གྱི་
བང་རིམ་མེད་པར་གསེར་ཁྲིའི་སྟེང་དུ་བུམ་གདན་པདྨ་ཡན་ཆད་ཡོད་པ་དེ་ནི་
འཁོར་བའི་སྤྲོས་པ་སྐྱེ་རྒ་ན་འཆི་ལས་ཡོངས་སུ་བྲལ་ནས་སྤྲོས་མེད་ཀྱི་གནས་སུ་
བདེ་བར་གཤེགས་པ་མཚོན་པ་ཡིན་ཞེས་གྲགས། །
༩. བདེ་གཤེགས་མཆོད་རྟེན་བརྒྱད་ཀྱི་བཟོ་དབྱིབས་ཀྱི་ཁྱད་ཆོས་གཙོ་
སེང་ཁྲི་དང་བུམ་པའི་དབར་གྱི་བང་རིམ་གྱི་བཟོ་དབྱིབས་མི་འདྲ་བ་སྟེ།
（༡)པད་སྤུངས་མཆོད་རྟེན་ནི། བང་རིམ་བཞི་དང་བུམ་རྟེན་བཅས་མེ་ཏོག་པདྨ་
སྤུངས་པ་ལྟར་གྱི་བཟོ་དབྱིབས་སུ་བཀོད་པ་ཞིག་ཡོད། (༢)བྱང་ཆུབ་མཆོད་རྟེན་
ནི། ཁྲི་སྟེང་རྨང་དགེ་དང་བང་རིམ་བཞི་ཀ་དབྱིབས་གྲུ་བཞི་གྲུ་རྐྱང་ཡིན་པར་
ངེས། （༣)བཀྲ་ཤིས་སྒོ་མང་མཆོད་རྟེན་ནི། བང་རིམ་བཞིའི་ཕྱོགས་བཞིར་གློ་
འབུར་དང༌། སྒོ་བཅས་ཡོད་ཅིང་། སྒོ་ལའང་རབ་འབྲིང་ཐ་གསུམ་དུ་དབྱེ་བ་
སྟེ། རབ་ལ་སྒོ་བརྒྱ་རྩ་བརྒྱད་དང་། འབྲིང་ལ་སྒོ་ང་དྲུག ཐ་མར་སྒོ་བཅུ་དྲུག་
བཅས་ཡོད། （༤) ལྷ་བབས་མཆོད་རྟེན་ནི། བང་རིམ་བཞིའི་ ཕྱོགས་ བཞིའི་
དབུས་ན་ གློ་འབུར་ཡོད་པ་དང་། མདུན་གྱི་ གློ་འབུར་གྱི་དབུས་ན་གསུམ་
བསྒྲིགས་སྐས་འཛེགས་ཡོད་པ་ཞིག་ཡོད། （༥)ཆོ་འཕྲུལ་མཆོད་རྟེན་ནི། བང་
རིམ་བཞི་བཟོ་དབྱིབས་གྲུ་བཞི་དང་། ཕྱོགས་བཞི་ཀར་གློ་འབུར་གྱིས་མངོན་
པར་བརྒྱན་པ་བཅས་སོ། །（༦)དབྱེན་ཟླུམ་མཆོད་རྟེན་ནི། བང་རིམ་གྲུ་བཞིའི་
ཟུར་བཞི་ཀའི་རྩེ་མོ་བཅད་པས་ཟུར་བརྒྱད་དུ་གྱུར་བ་ཞིག་ཡོད། （༧)རྣམ་རྒྱལ་
མཆོད་རྟེན་ནི། བང་རིམ་བཞིའི་དབྱིབས་ཟླུམ་པོ་བཟོས་པ་དེ་སངས་རྒྱས་ཐམས་
288



ཅད་མཉམ་པ་ཉིད་གསུམ་གྱི་སྒོ་ནས་མཉམ་པར་མཚོན་པའི་རྟགས་ཡིན། (༨）
མྱང་འདས་མཆོད་རྟེན་ནི། མཆོད་རྟེན་གྱི་བང་རིམ་མེད་པར་གསེར་ཁྲིའི་བུམ་
གདན་གྱི་སྟེང་དུ་དྲིལ་བུ་ཁ་སྤུབ་པ་ལྟ་བུ་ཞིག་སྣང་། །
བདེ་གཤེགས་ མཆོད་རྟེན་ བརྒྱད་ ཀྱི་དེ་ མིན་ གྱི་བཟོ་དབྱིབས་ ནི་ མྱང་
འདས་མཆོད་རྟེན་ཕུད་རྩ་བའི་ཆ་ནས་གཅིག་མཚུངས་ཡིན་པ་སྟེ། ས་འཛིན་
དང་། ཐེམ་སྐས་གསུམ། གདོང་ཆེན། གཟུང་སྡེ། བད་ཆུང༌། བ་གམ།
རྨང་དགེ། བང་ རིམ། བུམ་ སྟེག བུམ་ པ། བྲེ་ རྨང་། བྲེ། གདུགས་
འདེགས་པདྨ། ཕོ་འཁོར་མོ་འཁོར་(ཆོས་འཁོར་བཅུ་གསུམ་ཡང་ཟེར)། ཟ་ར་
ཚགས། ཐུགས་རྗེ་མདོ་གཟུངས། གདུགས། གདུགས་ཁེབས། ཟླ་བ། ཉི་མ།
ཏོག་བཅས་རིམ་བཞིན་བརྩེགས་པ་བཅས་སོ། །
བདེ་གཤེགས་མཆོད་རྟེན་བརྒྱུད་རྒྱ་གར་འཕགས་པའི་ཡུལ་ནས་བོད་དུ་
དར་རྗེས་རྣམ་དཔྱོད་རིག་པའི་ རྩལ་ དང་ ལྡན་ པའི་ སྐྱེས་ཆེན་དམ་ པ་ དང༌།
བཟོ་རིག་ལ་མཆོག་ཏུ་མངའ་བརྙེས་པ་འགའ་ཞིག་གིས་བོད་རང་ལུགས་ཀྱི་ཁྱད་
ཆོས་ལྡན་པའི་བཟོ་རྩལ་དང་ཆ་ཚད་སྐོར་དགོངས་ཚུལ་མང་དུ་གསུངས། ཁྱད་
པར་དུ་རབ་བྱུང་ལྔ་པའི་ལྕགས་སྤྲེལ་(སྤྱི་ལོ1320)ལོར། བུ་སྟོན་ཐམས་ཅད་
མཁྱེན་པས་སྣར་ཐང་གི་བསྟན་འགྱུར་ལ་ཞུ་དག་མཛད་དེ། དཀར་ཆག་ཡིད་
བཞིན་ནོར་བུའི་དབང་གི་རྒྱལ་པོའི་ ཕྲེང་བ་ཞེས་པ་བསྒྲིགས་གནང་ མཛད།
དུས་དེར་བཀའ་བསྟན་ནང་གི་མཆོད་རྟེན་ཆ་ཚད་དཔྱད་གཞིར་བཟུང་ནས་
མཆོད་རྟེན་གྱི་ཆ་ཚད་གཏན་འབེབས་གནང་བས་བོད་ཀྱི་ཁྱད་ཆོས་ལྡན་པའི་
མཆོད་རྟེན་གྱི་ཐོག་མ་བྱུང་། དེ་ནས་སྤྱི་ལོའི་དུས་རབས་བཅོ་ལྔ་པར་སྟག་ཚང་
ལོ་ཙཱ་བ་ཤེས་རབ་རིན་ཆེན་དང་། སྤྲུལ་སྐུ་འཕྲང་ཁ་བ་དཔལ་ལྡན་བཟང་པོ།
སྨོན་འགྲོ་པཎ་ཆེན་སོགས་སྐྱེས་ཆེན་དམ་པ་རྣམས་ཀྱིས་སྔ་རྗེས་སུ་མཆོད་རྟེན་ཆ་
ཚད་ཀྱི་བསྟན་བཅོས་བརྩམས། དེ་རྗེས་སྤྱི་ལོའི་དུས་རབས་བཅུ་བདུན་པའི་
ནང་སངས་རྒྱས་རྒྱ་མཚོས་བུ་སྟོན་སོགས་ཀྱི་མཆོད་རྟེན་ཆ་ཚད་བསྟན་བཅོས་ཀྱི་
289



ལེགས་ཆ་ཡོངས་སུ་བཞེས་ཏེ་བོད་ལུགས་མཆོད་རྟེན་གྱི་ཆ་ཚད་བསྟན་བཅོས་
བརྩམས། དེ་ནི་ཕྱིས་རྒྱ་ཁྱབ་ཏུ་ལག་བསྟར་བྱེད་པའི་མཆོད་རྟེན་ཆ་ཚད་ཀྱི་
གཞི་འཛིན་ས་གཙོ་བོ་དེ་ཡིན།
བཞི་པ། བཟོ་རིག་པའི་བྱེ་བྲག་ཟམ་པ་བཟོ་སྐྲུན་
གྱི་ལག་རྩལ་ཇི་ལྟར་དར་བ་དང་དེའི་
རྣམ་གྲངས་དང་ཁྱད་ཆོས་སྐོར། །
གཅིག ཟམ་ པ་ བཟོ་སྐྲུན་གྱི་ ལག་རྩལ་ ཇི་ ལྟར་ དར་བའི་
སྐོར། །
བོད་ཀྱི་ལོ་རྒྱུས་དེབ་ཐེར་ཁག་ལ་འཁོད་པར་གཞིགས་ན། སྤྱི་ལོའི་དུས་
རབ་དང་པོ་ཙམ་དུ་བོད་ཀྱི་ལོ་རྒྱུས་ཐོག་གི་ཟམ་ཆེན་ཐོག་མ་བཙུགས། དེ་ཡང་
《ཆོས་འབྱུང་མཁས་པའི་དགའ་སྟོན》ལས་“བོད་དུ་འཕྲུལ་བློན་མཛངས་མི་
བདུན་གྱི་ནི། ། ཐོག་མར་གྱུར་པ་རུ་ལས་སྐྱེས་འདི་ཡིན། ། མཛངས་པའི་ལས་
སུ་ཤིང་བསྲེགས་སོལ་བ་བྱུང་། ། དེ་ཡིས་རྡོ་བཞུ་གསེར་དངུལ་ཟངས་ལྕགས་
ཕྱུང་། ། ཤིང་ལ་མིག་ཕུག་གཤོལ་དང་གཉའ་ཤིང་བྱས། ། ས་གཞི་བརྐོས་ནས་
ཕུ་ཆུ་ཡུར་དུ་དྲངས། ། རྨོན་པ་དོར་བསྡེབས་སྤང་ཐང་ཞིང་དུ་རྨོས། ། བརྒལ་
བས་མི་ཐར་ཆུ་ལ་ཟམ་པ་བཙུགས། །(ཤོག་༡༦༤)”ཞེས་གསུངས། རུ་ལས་
སྐྱེས་ནི་བོད་ཀྱི་མཛངས་མི་བདུན་ནམ་གསར་གཏོད་པ་ཆེན་པོ་བདུན་གྱི་བྱེ་བྲག་
ཅིག་ཡིན། བློན་ལོ་ངམ་རྟ་རྫིས་གྲི་གུམ་བཙན་པོ་གཡོ་ཐབས་ལ་བརྟེན་ནས་
བཀྲོངས་ཏེ། བཙན་པོ་དེའི་སྲས་ཤ་ཁྲི་དང་། བྱ་ཁྲི། ཉ་ཁྲི་གསུམ་ཀོང་ཡུལ་དུ་
སྤྲུགས། ལྷ་གཅིག་ཆུང་མར་བཟུང་། ཡུམ་ས་བཙུན་རླུང་རྗེ་རྟ་རྫིར་བཏང་།
དེ་རྗེས་ཡུམ་ གྱིས་ སྔར་གྱི་ལོ་ རྒྱུས་རྣམས་ རུ་ ལས་ སྐྱེས་ སམ་ ཁུ་ བོ་ ལྷ་ བུ་ སྨོན་
290



གཟུངས་ལ་གསལ་བར་གསུངས། རུ་ལས་སྐྱེས་ཤེས་རབ་གྱི་རྩལ་དང་ལྡན་པ་
ཞིག་ཡིན་སྟབས་ཐབས་ལམ་སྣ་ཚོགས་སྤྱད་དེ་ལོ་ངམ་ཕོ་བརྒྱ་མོ་བརྒྱ་དུས་གཅིག་
ཏུ་བསད། ཀོང་པོའི་ཡུལ་དུ་སྲས་རྣམས་འཚོལ་བར་ཕེབས། འབྲིང་བ་བྱ་ཁྲི་
མ་གཏོགས་ཤ་ཁྲི་དང་ཉ་ཁྲི་གཉིས་ཀ་ལྔ་ལམ་དུ་ཕེབས་ཟིན། དེ་ནས་བྱ་ཁྲི་
གདན་དྲངས་ཏེ་རྒྱལ་སར་བཏོན་ཏེ་མཚན་དུ་པུ་དེ་གུང་རྒྱལ་ཞེས་གསོལ། རུ་
ལས་སྐྱེས་ཀྱིས་བློན་པོ་མཛད། བཙན་པོ་དེས་ཡབ་ཀྱི་ལོ་རྒྱུས་བསླབ་བྱ་བླངས་
ཏེ། བོན་ལུགས་པར་རྒྱབ་སྐྱོར་མཐའ་གཅིག་ཏུ་བྱས། བོད་ཀྱི་ཞིང་ལས་དང་།
ཆུ་བེད། བཟོ་ལས། ཨར་ལས་ སོགས་སྔར་ལོ་ རྒྱུས་ཐོག་བྱུང་མ་མྱོང་བའི་
འཕེལ་རྒྱས་ཆེན་པོ་བྱུང་བ་སྟེ། སྤང་བརྐོས་ནས་མདའ་རུ་ཞིང་ཁ་བཟོ་བ་དང་།
ཆུ་བེད་ལས་ཀ་རྒྱ་ཆེར་སྤེལ་ནས་ཕུ་ཆུ་མདའ་ལ་འདྲེན་པ། གཏེར་རྡོ་བཞུར་
ནས་གསེར་དངུལ་ཟངས་ལྕགས་འདོན་པ། ལྷག་པར་དུ་ལྕགས་བཙོ་སྦྱང་གི་
ལག་རྩལ་ཚད་ངེས་གཏན་ཞིག་ཏུ་སླེབས། བརྒལ་བས་མི་ཐར་ཆུ་ལ་ཟམ་པ་
བཙུགས་ཞེས་པ་ལྟར་ཆུ་ཆེན་ལ་ཟམ་ཆེན་ཐོག་མར་བཙུགས། ལོ་རྒྱུས་དེབ་ཐེར་
ཁག་ལ་བརྒལ་བས་མི་ཐར་ཆུ་ལ་ཟམ་པ་བཙུགས་ཞེས་འཁོད་པ་ཙམ་ལས་ཟམ་
ཆེན་དེ་རིགས་རྒྱུ་གང་ལས་གྲུབ་མིན་སྐོར་གསལ་ བར་མི་འཁོད། འོན་ཀྱང་
གནའ་བོའི་ཟམ་ཆེན་ནི་རྒྱུ་རྡོ་ཤིང་ལྕགས་ལས་གྲུབ་པའི་ཟམ་པ་ཞིག་ཡིན་པ་
རིག་པས་དཔྱད་ཐུབ་པ་ཞིག་རེད་སྙམ། གངས་ཅན་ཡུལ་ནི་ཆུ་བོ་ཆེན་པོ་ཁག་
གི་འབྱུང་རྩ་དང༌། རི་ཤུར་དང་ལུང་ཤུར་མང་པོར་ཆུ་བོ་ཤིན་ཏུ་མང་བས་རྐང་
ཟམ་དང་། ཟམ་ཆུང་ ཐོག་མ་བཙུགས་པའི་ལོ་རྒྱུས་ཤིན་ཏུ་སྔ་བ་ ཞིག་ཡིན་
དགོས་རུང་ད་ལྟ་རང་ཉིད་ཀྱིས་མཇལ་བའི་ལོ་རྒྱུས་དེབ་ཐེར་ཁག་ལ་གསལ་བར་
མི་འཁོད། དེ་ནས་སྤྱི་ཚོགས་དང་དཔལ་འབྱོར་གོང་དུ་འཕེལ་བ་དང་སྦྲགས་
བོད་ཀྱི་ཟམ་པ་བཟོ་སྐྲུན་གྱི་ལག་རྩལ་དེའང་རིམ་བཞིན་གོང་དུ་འཕེལ། ཡུལ་
གྲུ་མང་པོར་གནའ་བོའི་ཟམ་པའི་ཤུལ་མང་པོ་དངོས་སུ་མཇལ་རྒྱུ་ཡོད། ལྷག་
པར་དུ་ཕག་གྲུའི་སྲིད་དབང་གི་དུས་སྐབས་སུ་བོད་ཡོངས་ལ་ཡུལ་ལུང་བདེ་ཞིང་
291



ir
ir
i
དཔལ་འབྱོར་གོང་དུ་འཕེལ་བ་དང་། རིག་གནས་དར་ཞིང་མཁས་པའི་ཚོགས་
རྣམས་བྱོན། དུས་དེར་བོད་རིག་པའི་གཞུང་ལུགས་སུ་མཆོག་ཏུ་མངའ་བའི་
མཁས་པའི་ཁྱུ་ཚོགས་ཀྱི་དབུས་ནས་ཐང་སྟོང་རྒྱལ་པོའམ་མཚན་དངོས་ཁྲོ་བོ་
དཔལ་ལྡན་ནི། ད་བར་སྙན་པའི་མཚན་བཟང་བ་དན་གཡོ་བ་ལྟར་གང་སར་
ཁྱབ། བཟོ་རིག་ལ་ཁྱད་དུ་འཕགས་པའི་གྲུབ་ཆེན་འདི་ནི། ཡབ་སྤྱི་འབྲས་
ལུང་པ་དཔོན་པོ་རྡོ་རྗེ་རྒྱལ་མཚན་དང༌། ཡུམ་རྒྱ་གར་ལྷ་མོའི་སྲས་སུ་རབ་བྱུང་
དྲུག་པའི་ལྕགས་གླང་(སྤྱི་ལོ1361)ལོར་འོ་བར་(ངམ་རིང་རྫོང་འོལ་ཀ་ལྷ་རྩེ)
སྐུ་འཁྲུངས། སྐུ་ཆུང་ངུའི་དུས་ནས་ཤེས་རབ་ཀྱི་རྩལ་དང་ལྡན་ཞིང་། བྱིས་པ་
གཞན་དང་མི་འདྲ་བར་ངོ་མཚར་ཁྱད་དུ་འཕགས་པ་ཞིག་ཡོད། དགུང་ལོ་ལྔར་
ཕེབས་སྐབས་ཁྱིམ་ནས་ར་ལུག་འཚོ་བར་བཏང་བས། ར་ལུག་བོར་བརླག་མེད་
པ་དང་འཕེལ་རྒྱས་ཆེ་བར་བྱུང་། དུས་དེར་རི་སྟེང་དུ་བཞུགས་པའི་དུས་སྐྱེ་བོ་
འགའ་ཞིག་ཕུ་ཆུ་བརྒལ་བར་མི་ཐར་བར་སྲོག་ཤོར་བའི་གནས་ཚུལ་དེ་རིགས་
གཟིགས་པའི་དུས་སུ་ཐུགས་འགྱོད་ཆེན་པོ་སྐྱེས། དེ་བཞིན་སྐུ་ན་ཆུང་བའི་དུས་
ནས་སངས་རྒྱས་ཀྱི་བསྟན་པར་དད་མོས་ཤིན་ཏུ་ཆེ་བས་ལྐོག་ཏུ་ཀུན་སྤང་དོན་
ཡོད་རྒྱལ་མཚན་གྱི་ཆོས་རར་ཕེབས་ནས་ཆོས་ལེགས་པར་གསན། བླ་མ་དེ་ཉིད་
ཀྱང་ཐུགས་ཤིན་ཏུ་དགྱེས་ནས་བྱིས་པ་དེ་ངོ་མཚར་བ་ཞིག་འདུག་ཅེས་གསུངས།
དེ་ནས་དགོན་པ་བྱང་སྡིངས་སུ་བླ་མ་ཆོས་སྐྱོང་དཔལ་གྱི་དྲུང་དུ་ཡི་གེ་འབྲི་ཀློག་
ལ་སྦྱང་པ་མཛད་པས་ཚེགས་མེད་དུ་མཁྱེན། དགོན་པ་དེའི་བླ་མ་ཉི་མ་སེང་
གེའི་དྲུང་དུ་རབ་བྱུང་གི་སྡོམ་པ་བཞེས་པས་མཚན་བརྩོན་འགྲུས་སེང་གེ་ཞེས་
གསོལ། དེ་རྗེས་མཁན་ཆེན་ཉི་མ་སེང་གེ་དང་། མཁས་མཆོག་བློ་གྲོས་ཆོས།
དཀོན་མཆོག་དར་སོགས་མཁས་པ་མང་པོའི་ཞབས་ལ་གཏུགས་ནས་དོན་ཡོད་
ཞགས་པའི་སྒྲུབ་ཐབས་དང་། རྣམ་འགྲེལ། མངོན་རྟོགས་རྒྱན་སོགས་བཀའ་
བསྟན་གཞུང་ལུགས་མང་དུ་གསན། དཔལ་ལྡན་ས་སྐྱ་པའི་བཀའ་བཞིའི་གྲྭ་
བསྐོར་དུ་བྱོན། དེ་ནས་བལ་ཡུལ་དང་རྒྱ་གར་སོགས་ཡུལ་གྲུ་མང་པོར་ཕེབས་
292



ཏེ་ཆུ་ཐོག་ཟམ་པ་མེད་པའི་དཀའ་ངལ་མང་པོ་དངོས་སུ་མྱོང་ཚོར་བྱུང༌། དུས་
དེར་ཆུ་ཐོག་ཏུ་ལྕགས་ཟམ་འཛུགས་རྒྱུའི་དགོངས་པ་དེ་སྔར་བས་ཤུགས་ཆེར་
ཕྱིན་ཏེ་ལྕགས་ཟམ་རྒྱུ་ཆ་ལྕགས་རིགས་ཀོང་པོའི་ཡུལ་ནས་བསྒྲུབ་ཆེད་ཕྱག་རྫས་
ཚོང་བསྒྱུར་གནང་བའི་གསེར་ཞོ་བརྒྱ་ཐམ་པ་བསྣམས་ཏེ་ལྷ་སར་ཕེབས། དེ་
ནས་བོད་ཟླ་བཞི་པའི་ཚེས་བཅོ་ལྔ་ཉིན་གུང་ཐང་མེ་ཏོག་མཆོད་པར་གཟིགས་
པར་ཕེབས། 《ཐང་སྟོང་རྒྱལ་པོའི་རྣམ་ཐར་ནོར་བུའི་མེ་ལོང》ལས་“ལྷ་སར་
ལོག་བྱོན་པས་སྐྱིད་ཆུའི་གྲུ་ཁར་ཕེབས། གྲུ་ནང་དུ་བཞུགས་པས། མཉན་པ་
མི་གཞན་ལ་ཚིག་པ་ཟོས་ཏེ་ང་ལ་མ་དྲིས་པར་ཤན་ཏུ་འཇུག་པ་ཅི་ཡིན། མི་དྲག་
པ་ཚོ་ཆུ་ལ་ལྷུངས་ན་ཁྱོད་ཀྱིས་ཁག་ཐེག་གམ་ཟེར། ཁོང་གི་དབུ་ལ་ཤན་སྐྱ་ལན་
གསུམ་བརྒྱབ། ཤན་ནང་ནས་ཆུ་ལ་སྐྱུར་བྱུང་ བས། གྲུབ་ ཐོབ་ཆེན་པོའི་
དགོངས་པ་ལ། ཁ་དྲག་ཅིང་ནོར་ཡོད་པ་རྣམས་ཀྱི་དབང་དུ་སོང་། ཉམ་ཆུང་
རྣམས་གྲུ་ལ་མི་འཇུག ཆུ་མ་བརྒལ་ཡང་མི་ནུས་པ་སྙིང་རྗེ”(ཤོག་༡༠༧)ཞེས་
གསུངས། དེར་བརྟེན་གྲུབ་ཆེན་ཐང་སྟོང་རྒྱལ་པོས་ལྕགས་ཟམ་འཛུགས་པའི་
དགོངས་པ་སྔར་བས་ཤུགས་ཆེར་ཕྱིན། ཐབས་ལམ་སྣ་ཚོགས་བརྒྱུད་ཟམ་པ་
འཛུགས་པའི་དངོས་པོའི་ཆ་རྐྱེན་བསྐྲུན། དེ་ནས་གསེར་རྣམས་བསྣམས་ཏེ་
ཀོང་པོར་ཕེབས་ཏེ་དད་ལྡན་སྐྱེ་བོ་ཀུན་ལ་འགྲོ་བའི་དོན་དུ་ཆུ་ཆེན་ཁག་ལ་
ལྕགས་ཟམ་འཛུགས་དགོས་པའི་སྐུལ་མ་གནང་བས་དད་ལྡན་སློབ་མ་ལྔ་བཅུ་
ལྷག་ཙམ་འདུས་ཏེ་སྔ་རྗེས་སུ་ཀོང་ཡུལ་སྟེང་རྩ་དང་། བྷ་ཁ། སྨན་མོ་སྒང་
སོགས་ཡུལ་གྲུ་མང་པོར་ཕེབས། ལྷག་པར་དུ་སྨན་མོ་སྒང་དུ་ཚོགས་ཁང་ཀ་བ་
བཅུ་གཉིས་མི་ཉིས་སྟོང་ཙམ་ཤོང་བ་ཞིག་ཟླ་བ་གཅིག་ལ་གྲུབ་ནས་ལྕགས་ཀྱི་
གཏེར་ཁ་འབོར་ཆེན་བཏོན། དུས་དེར་ཀོང་པོ་བ་འབྱོར་ལྡན་དོན་གྲུབ་རྒྱལ་
པོས་ལྕགས་མི་ཁུར་བཅུ་གསུམ་དང་། བུ་མོ་བཀྲ་ཤིས་ཟེར་བས་ལྕགས་སྒོར་ལྔ་
ཕུལ། དེ་བཞིན་ ཀོང་ པོའི་དད་ ལྡན་ མང་ཚོགས་ ཀྱིས་ ལྕགས་ རིགས་ སོགས་
དངོས་པོ་མང་པོ་ཕུལ། དེ་ནས་ཚོགས་ཁང་དེར་མགར་བ་ཀུན་དགའ་དང་།
293



མགར་བ་སངས་རྒྱས་སོགས་མགར་བ་མང་པོ་རང་འགུལ་གྱིས་འདུས་ཏེ་ལྕགས་
བརྡུང་བའི་ལས་འགོ་བརྩམས། ཞག་བཅོ་བརྒྱད་རིང་ལྕགས་ཐག་འདོམ་བཅོ་
བརྒྱད་ཡོད་པ་བཞི་དང༌། ལྕགས་གུག་རྐང་བུ་སྟོང་ཕྲག་མང་པོ་བཟོ་བརྡུང་
མཛད། དེ་བཞིན་དོར་པོ་ཕུ་དང་། གདུང་ཁར། བྱའུ་སྨལ་ཕུ། ལྷོ་གླིང་ཁར་
བཅས་ས་གནས་མང་པོར་ལྕགས་ལས་བཟོ་ཁང་བཙུགས། དུས་དེར་གྲུབ་ཆེན་
ཐང་སྟོང་རྒྱལ་པོས་མཚན་མོ་དད་ལྡན་མང་ཚོགས་རྣམས་ལ་ཆོས་གསུངས་པ་
དང་། ཉིན་མོ་མགར་བ་དང་མཉམ་དུ་བཟོ་མཛད། ལྕགས་རྐང་བུ་བཅོ་ལྔ་
རེར་དོ་ཚད་བྱས་ཏེ་ལྕགས་དོ་པོ་ཆིག་སྟོང་བཞི་བརྒྱ་དང༌། ཤོག་བུ་སྣག་ཚ་ལ་
སོགས་ལྕགས་ཟམ་བཟོ་སྐྲུན་ལ་མཁོ་བའི་དངོས་པོ་དོ་པོ་བདུན་བརྒྱ་ཙམ་ཡོད་པ་
དེ་དག་པ་གྲོ་དགོན་གྱི་གྲྭ་དམངས་དང༌། དད་ལྡན་མང་ཚོགས་ཀྱིས་མ་བསྐུལ་
དང་བླངས་ཀྱིས་མཛོ་གཡག་རྟ་དྲེལ་སོགས་བཏང་སྟེ། ཕག་རི་དང༌། དཔལ་
ཆུ་བོ་རི། ལ་སྟོད་བྱང༌། ཉ་མགོ་གྲུ་ཁ། ལྷ་གདོང་ཤན་ཁ་སོགས་ལྕགས་ཟམ་
འཛུགས་ཡུལ་ས་ཆ་ཁག་སོ་སོར་སྐྱེལ་འདྲེན་གནང་། དུས་མཚུངས་དབུས་
གཙང་ཁམས་གསུམ་དང་མོན་ཡུལ་སོགས་ས་གནས་མང་པོར་ཕེབས་ཏེ་ལྕགས་
མང་པོ་བསྒྲུབས། དེ་རྗེས་གྲུབ་ཆེན་ཉིད་ཀྱང་གཙང་ཕྱོགས་སུ་ཕེབས། དེ་ནས་
རིམ་བཞིན་ཟམ་པ་འཛུགས་ཡུལ་གྱི་ས་གནས་ཁག་ལ་ཕེབས་ཏེ་སློབ་མ་རྣམས་ལ་
ཇུས་འགོད་དང༌། གཞི་འདིང་སྟངས། ལྕགས་ཐག་འཐེན་སྟངས་སོགས་ཞིབ་
གསལ་ལྗགས་བཀོད་གནང་རྗེས་ལྷ་སར་ཕེབས། རབ་བྱུང་བདུན་པའི་ལྕགས་
ཁྱི་(སྤྱི་ལོ1430)ལོར་ལྷ་ས་སྐྱིད་ཆུའི་ལྕགས་ཟམ་གྱི་ལས་འགོ་ཚུགས། དེ་ནི་
གྲུབ་ཆེན་སྐུ་ངོ་མས་བཀོད་འདོམས་གནང་ནས་བརྒྱབ་པའི་ཟམ་ཆེན་ཐོག་མ་དེ་
ཡིན། དེ་ནས་ཆུ་ཤུར་ཁོངས་ཆུ་བོ་རིའི་ལྕགས་ཟམ། ཡར་ལུང་ཉ་མགོ་གྲུ་ཁའི་
ལྕགས་ཟམ། ལ་སྟོད་བྱང་གི་ལྕགས་ཟམ། ཕུ་མདོའི་ལྕགས་ཟམ་སོགས་སྔ་རྗེས་
སུ་གྲུབ་ཆེན་གྱི་ལྗགས་བཀོད་ལྟར་སློབ་མ་རྣམས་ཀྱིས་གསར་དུ་བསྐྲུན། མི་ལོ་
ལྔ་བཅུ་ང་ལྔའི་རིང་ ཟམ་པ་འཛུགས་སྐབས་གང་ཅིའི་དཀའ་ངལ་སྣ་ཚོགས་
294
z
åo
ir



འཕྲད་པ་རྣམས་རེ་རེ་བཞིན་ཁྱད་བསད་གནང་མཐར་རབ་བྱུང་བརྒྱད་པའི་
ཤིང་སྦྲུལ་(སྤྱི་ལོ1485)ལོར། བྱང་ཕྱོགས་ཀྱི་ཟམ་པ་རྣམས་ལེགས་གྲུབ་ཟིན།
གྲུབ་ཆེན་དེའི་སྐུ་ཚེའི་རིང་དབུས་གཙང་ཁམས་གསུམ་དུ་ལྕགས་ཟམ་ལྔ་བཅུ་ང་
བརྒྱད། གྲུ་ ཤན་བརྒྱ་ དང་ བཅོ་ བརྒྱད། ཤིང༌ ཟམ་ དྲུག་ ཅུ་ཙམ་ བཙུགས།
དཀར་མཛེས་ཁུལ་དུའང་ཡུན་རིང་བཞུགས། ད་ལྟ་སྡེ་དགེ་པར་ཁང་གི་ཉེ་
འགྲམ་དུ་ཐང་སྟོང་རྒྱལ་པོའི་མཚམས་ཁང་ཞིག་དང་། ནུབ་ངོས་ཀྱི་རི་ལྡེབས་
སུ་བྲག་ཕུག་ཅིག་དངོས་སུ་མཇལ་རྒྱུ་ཡོད་ཅིང་། ལུའུ་ཏིང་ལྕགས་ཟམ་དེའང་
ཐོག་མ་ཐང་སྟོང་རྒྱལ་པོས་བཙུགས་པ་ཡིན་ཞེས་གྲགས། མདོར་ན། གྲུབ་ཆེན་
དེས་སྐུ་ཚེ་ཧྲིལ་པོར་འགྲོ་བའི་དོན་དུ་དཀའ་བ་དུ་མ་ཁྱད་བསད་ཀྱིས། ཆུ་ཆེན་
མང་པོར་ལྕགས་ཟམ་དང་གྲུ་ཤན་མང་པོ་བཙུགས་གནང་མཛད་ནས་བོད་ཀྱི་
དཔལ་འབྱོར་དང་རིག་གནས་གོང་དུ་སྤེལ་བས། བོད་འབངས་སྐྱེ་བོ་ཀུན་གྱིས་
བསྔགས་པའི་ཡུལ་དུ་གྱུར། །
དེ་ནས་ཉེ་རབས་མི་ལོ་བརྒྱ་ཕྲག་ལྔ་ཙམ་རིང་དབུས་གཙང་ཁམས་གསུམ་
དུ་ཤིང་ཟམ་ཆེ་བ་འགའ་ཞིག་དང་། རྡོ་ཟམ། གཡུ་ཐོག་ཟམ་པ་སོགས་ཟམ་པ་
ཆུང་འབྲིང་འབའ་ཞིག་ལས་ལྕགས་ཐག་གི་ཟམ་ཆེན་བརྒྱབ་པའི་ལག་རྒྱུན་ཆད་
པ་ལྟར་གྱི་གནས་སུ་གྱུར། དེ་ནས་སྤྱི་ལོ་1940ནང་དེང་རབས་ཅན་གྱི་ལྕགས་
ཟམ་བརྒྱབ་པ་བཅས་སོ། །
གཉིས། བོད་ཀྱི་ཟམ་པའི་རྣམ་གྲངས་དང་ཁྱད་ཆོས་སྐོར། །
གོང་དུ་སྨོས་པ་ལྟར། གངས་ཅན་ཡུལ་དུ་ཟམ་པ་འཛུགས་པའི་ལོ་རྒྱུས་ནི་
ཧ་ཅང་ཡུན་རིང་མོད། འོན་ཀྱང་ཕག་གྲུའི་དུས་སྐབས་ཕུད་བོད་ཀྱི་ལོ་རྒྱུས་
དུས་རབས་སོ་སོར་ཟམ་པ་འཛུགས་སྐྲུན་གྱི་བྱ་གཞག་འཕེལ་རྒྱས་འགྲོ་དཀའ་བ་
ཞིག་བྱུང༌། ད་ལྟ་བོད་ཀྱི་ལོ་རྒྱུས་ཐོག་གི་ཟམ་པའི་རྣམ་གྲངས་དང་། བཟོ་རྩལ།
ཁྱད་ཆོས་སོགས་ཀྱི་སྐོར་རགས་ཙམ་གླེང་བ་གཤམ་གསལ། །
295



༡. སྦ་ཟམ།
སྦ་ཟམ་ནི་ལོ་ རྒྱུས་སྔ་ལ་བོད་ཀྱི་ཁྱད་ཆོས་ ལྡན་ པའི་ཟམ་ པ་ཞིག་རེད།
ཟམ་པ་དེ་རིགས་ནི་གཙོ་བོ་དྭགས་ཀོང་ཁུལ་ཤིང་ནགས་མང་བའི་ཡུལ་གྲུ་ཁག་
ལ་བཙུགས་ཤིང༌། དེ་ནི་སྦ་ཤིང་ཁ་བཤགས་ཏེ་ཐག་པ་རིང་པོ་བཟོས་ཐོག་རིམ་
བཞིན་མཐུད་དེ་རིང་ཚད་འདོམ་པ་བཞི་བཅུ་ལྷག་ཙམ་བྱས་པའི་སྦ་ཐག་རྐང༌
དྲུག་ཙམ་བཟོས། དེ་རྣམས་ཆུ་བོའི་གཡས་གཡོན་གྱི་བྲག་རིའམ་ཆུ་བོའི་གཡས་
གཡོན་གྱི་ཟམ་བུམ་ལ་བརྟན་པོར་འདོགས་དགོས་པ་དང༌། སྦ་ཐག་རིང་པོ་
རྐང་དྲུག་ཙམ་ཡོད་པ་དེ་རྣམས་སྦ་ཐག་ཕྲ་པོ་མང་པོ་ལྷས་ནས་སྒོར་སྒོར་བཟོས་
ཏེ་མི་ཕན་ཚུན་འགྲོ་ཐུབ་པ་ཞིག་ཡོད། །
༢. ལྕགས་ཟམ།
ལྕགས་ཟམ་ནི་གྲུབ་ཐོབ་ ཐང་སྟོང་རྒྱལ་པོས་གསར་གཏོད་གནང་བའི་
བོད་ཀྱི་ལོ་ རྒྱུས་ ཐོག་ གི་ ཟམ་ པ་ ཆེ་ ཤོས་ ཤིག་ རེད། ཟམ་ པ་ དེ་ རིགས་ བཟོ་
དབྱིབས་ཐོག་ནས་བཤད་ན་དཔྱང་ཟམ་ཡིན་པ་དང་། རིང་ཚད་ནི་རིང་ཤོས་
ལ་གཞུ་འདོམ་དྲུག་ཅུ་ཙམ་དང་། ཐུང་ཤོས་ལ་གཞུ་འདོམ་སུམ་ཅུ་ཙམ་ཡོད་ལ།
ཞིང་ཚད་ལ་འདོམ་པ་གང་ཙམ་དང་། ཡང་ན་འདོམ་པ་ཕྱེད་གཉིས་ཙམ་ཡོད།
ལྕགས་ཐག་གི་སྟེང་དུ་པང་ལེབ་བཏང་སྟེ་མི་ཕྱུགས་ཕར་འགྲོ་ཚུར་འོངས་བྱེད་
ཐུབ། ཟམ་ པ་ རྒྱག་ཡུལ་གྱི་ ས་ བབས་དང༌། ཆུའི་གཏིང་ཚད། ཆུ་ ཤུགས་
བཅས་ལ་གཞིགས་ཏེ་ཆུ་ཁ་ཞེང་ཆེ་ཡང་གཏིང་ཟབ་པོ་དང་ཆུ་ཤུགས་ཆེན་པོ་
མེད་པའི་རིགས་ལ་ཆུ་ཀླུང་གི་དཀྱིལ་དུ་ཟམ་བུམ་བརྩིགས་ན་ཟམ་ཐག་ཐུང་བ་
དང་། བརྟན་པ་ཡོང་གི་ཡོད། ཆུ་ཀླུང་རྒྱུགས་ཤུགས་ཆེ་བ་དང་། གཏིང་ཟབ་
པའི་རིགས་ལ་ཐད་ཀར་ལྕགས་ཐག་བཏང་སྟེ་གཡས་གཡོན་གྱི་བྲག་རིའམ་ཟམ་
བུམ་ལ་ལྕགས་ཕུར་བརྒྱབ་ཏེ་བརྟན་པོར་འདོགས་དགོས། ཟམ་བུམ་དང་ཟམ་
རྡུར་གྱི་མདུན་ངོས་ལྕགས་ཐག་འགེལ་སར་འཕྲེད་གདུང་བཏང་བ་དེར་གཉའ་
296



ཤིང་ཞེས་འབོད། གཤམ་དུ་ལྕགས་ཟམ་གཙོ་བོ་འགའ་ཞིག་སྐོར་རགས་ཙམ་
བཀོད་པ་འདི་ལྟར། །
（༡)ལྷ་སའི་སྐྱིད་ཆུའི་ལྕགས་ཟམ་ནི། རབ་བྱུང་བདུན་པའི་ལྕགས་ཁྱི་(སྤྱི་ལོ་
1430) ལོར་སྐྱིད་ཆུའི་ལྕགས་ཟམ་གྱི་ལས་འགོ་ཚུགས། དེ་ནི་གྲུབ་ཆེན་ཐང་
སྟོང་རྒྱལ་པོ་སྐུ་ངོ་མས་ཇུས་འགོད་དང་། བཟོ་སྐྲུན་ལས་ཀར་དངོས་སུ་ཞུགས་
ཏེ་བཙུགས་པ་ཞིག་ཡིན། སྔོན་དུ་སྐྱིད་ཆུའི་བྱང་ངོས་སུ་ཟམ་བུམ་རྒྱག་ཆེད་རྡོ་
མང་པོ་གསོག་དགོས་ཞེས་སྐུལ་སློང་གནང་ཡང་མི་མང་པོ་ལས་ཀ་བྱེད་འདོད་
མེད་པར་གཏམ་འཆལ་སྣ་ཚོགས་བྱུང་། དེ་ནས་གྲུབ་ཆེན་གྱིས་སྡེ་པ་སྐྱིད་ཤོད་
པར་ལྗགས་བཀོད་གནང་སྟེ་སྡེ་འབངས་མི་སེར་ལ་སྐུལ་སློང་གནང་བས་བྱང་
ངོས་སུ་རྡོ་མང་པོ་བསགས་ཏེ་ཟམ་རྡུར་བརྩིགས། ལྷོ་ཕྱོགས་ཀྱི་བྲག་ལ་ལྕགས་
གཟེར་མདའ་ མོའི་ རིང༌ ཚད་ ཙམ་ གཉིས་ བརྒྱབ་ སྟེ་ ལྕགས་ ཐག་ སྣེ་ གཉིས་
བཏགས། དུས་དེར་ཡོན་བདག་མ་སྐལ་བཟང་སོགས་ཞལ་སྐུལ་གནང་བས་
སེར་སྐྱ་མི་མང་སུམ་བརྒྱ་ཙམ་གྱིས་ལྕགས་ཐག་འཐེན་རོགས་བྱས། ལྕགས་ཟམ་
དེར་ལྕགས་ཁུར་ག་ཚོད་བཏང་མིན་ལོ་རྒྱུས་ཡིག་རིགས་ཁག་ལ་གསལ་བར་མི་
འཁོད་ཀྱང་ཆུ་བོ་རིའི་ལྕགས་ཁུར་གྱི་འགྲོ་སོང་ལ་བལྟས་ན་ལྕགས་ཁུར་སུམ་བརྒྱ་
ཙམ་སོང་བ་ནི་རིགས་པས་དཔྱད་ཐུབ། དེ་ནས་དད་ལྡན་སེར་སྐྱ་མང་པོ་གོ་
རྟོགས་སད་དེ་སྐྱིད་ཤོད་ཕུ་མ་ཡི་མི་སེར་ཡོངས་ཀྱིས་རོགས་སྐྱོར་གང་ལེགས་ཞུས་
ཏེ་ཟམ་པ་ལེགས་པར་བསྒྲུབས། །
（༢)ཡར་ལུང་ཉ་མགོ་གྲུ་ཁའི་ལྕགས་ཟམ་ནི། གྲུབ་ཆེན་ཐང་སྟོང་རྒྱལ་པོས་
ལྗགས་བཀོད་གནང་བ་ལྟར། བུ་སློབ་རྣམས་ཀྱིས་ལྷ་སའི་ཟམ་ཆེན་དང་དུས་
མཉམ་ཙམ་དུ་ལས་འགོ་བཙུགས། ཉ་མགོ་གྲུ་ཁ་ནི་བོད་ཀྱི་ལོ་རྒྱུས་ཐོག་གྲགས་
ཆེ་བའི་གྲུ་ཁ་རྙིང་ཁུངས་ཤིག་ཡིན། དེ་ནས་གྲུབ་ཆེན་གྱི་བཀའ་བཀོད་ལྟར།།
ཀོང་པོའི་ཡུལ་ནས་ལྕགས་ཐག་དང་ལྕགས་ཕུར་མི་ཁུར་སུམ་བརྒྱ་ལྷག་ཙམ་
དབོར་བ་དང་། གདུང་མ་ཤིན་ཏུ་རིང་བ་ལ་དར་ཚོན་གྱིས་མཛེས་པར་བརྒྱན་
297



ཏེ་ཆུ་ཀླུང་གི་དབུས་སུ་ཀེ་རེར་བཙུགས། གྲུ་ཁའི་ལྷོ་བྱང་གཉིས་ཀར་རྡོ་ཤིན་ཏུ་
དཀོན་པས་དད་ལྡན་སེར་སྐྱ་མི་མང་གིས་དཀའ་ངལ་གང་ལའང་མ་འཛེམས་
པར་བྱེ་མའི་དཀྱིལ་ནས་རྡོ་མང་པོ་བཏོན་ཏེ། ཀོ་བ་དང་གྲུའི་ནང་བླུགས་ནས་
ཆུ་ཀླུང་དཀྱིལ་གྱི་དར་ཆེན་གྱི་མཐའ་བསྐོར་དུ་བསྒྱུར་བས་རིམ་བཞིན་ཟམ་བུམ་
ལེགས་པ་བསྒྲུབས། དེ་ནས་ལྷོ་བྱང་གཉིས་ཀྱི་ཟམ་རྟེན་ལ་ལྕགས་ཕུར་རིང་པོ་
འགའ་ཞིག་བརྒྱབ་ སྟེ་ ལྕགས་ ཐག་བརྟན་པོར་བཏགས། དེ་ སྟེང་ པང་ལེབ་
བཏིང་བ་དང་ཟམ་པའི་ལག་སྐྱོར་ལྕགས་སྐུད་བཏང་ཐོག་ལྕགས་ཟམ་ལེགས་
པར་བསྒྲུབས་པ་བཅས་སོ། །
（༣)ཆུ་བོ་རིའི་ལྕགས་ཟམ་ནི། ཐོག་མར་ཇུས་འགོད་དང༌། གཞི་འདིང་བ།
ལྕགས་ཐག་འཐེན་པ་སོགས་འགག་རྩའི་ལས་གྲྭ་ཁག་ལ་གྲུབ་ཆེན་ཉིད་དངོས་སུ་
ཕེབས་པ་དང་། བར་གྱི་བཟོ་སྐྲུན་གྱི་བྱ་བ་རྣམས་བུ་སློབ་རྣམས་ཀྱིས་བསྒྲུབས་
ཤིང་། ལས་གྲྭ་འགོ་བཙུགས་པའི་དུས་ཚོད་ནི་ལྷ་སའི་ལྕགས་ཟམ་གྱི་རྗེས་ཙམ་
དུ་ཡིན་པར་གྲགས། ཐོག་མར་ཆུ་བོའི་ལྷོ་བྱང་གཉིས་ཀར་དད་ལྡན་མང་ཚོགས་
སྐུལ་སློང་གིས་རྡོ་མང་པོ་བསགས་ཏེ་ཟམ་བུམ་དང་ཟམ་རྡུར་གྱི་རྩིག་པ་བརྩིགས།
དུས་མཚུངས་ཀོང་པོ་ནས་ལྕགས་ཐག་མི་ཁུར་ཉིས་བརྒྱ་ལྷག་ཙམ་དང་། ལྕགས་
ཕུར། ལྕགས་གུག་འབོར་ཆེན་དབོར་བ་རྣམས་གཅིག་ལ་གཅིག་མཐུད་ཀྱིས་
ཟམ་རྟེན་ ལ་ ལྕགས་ ཕུར་ རིང་ པོ་ མང༌ ཙམ་ བརྒྱབ་ སྟེ་ བརྟན་ པོར་ བཏགས།
དཔྱང་ཟམ་དེ་ལྷོ་བྱང་གཉིས་སུ་ཐད་ཀར་བཏང་བ་ལས་ཆུ་ཀླུང་དཀྱིལ་དུ་ཟམ་
བུམ་མེད། ལྕགས་ཟམ་དེ་ནི་ཧ་ཅང་རིང་བ་དང༌། སྐབས་དེར་འགྲིམ་འགྲུལ་
ཐད་གལ་འགངས་ཤིན་ཏུ་ཆེ་བ་ཞིག་ཡིན། །
དེ་ནས་ལྕགས་ཁུར་ཆིག་སྟོང་བརྒྱ་ལྷག་ཙམ་ལ་སྟོད་བྱང་ཁུལ་དུ་དབོར་
འདྲེན་གནང་སྟེ་སྟོད་ཁུལ་དུ་ལྕགས་ཟམ་མང་ཙམ་བསྐྲུན། ད་ལྟ་ལྷ་རྩེ་ཁུལ་
ཕུན་ཚོགས་གླིང་གི་ལྕགས་ཟམ་དེ་སྐབས་དེར་བསྐྲུན་པ་ཞིག་ཡིན། གྲུབ་ཆེན་
དེས་སྔ་རྗེས་སུ་ལྕགས་ཟམ་ལྔ་བཅུ་ང་བརྒྱད་ཙམ་གསར་དུ་བཙུགས་པའི་ནང་
298



ནས་ད་ལྟ་ཕུ་མདོ་ལྕགས་ཟམ་དང་། ཕུན་ཚོགས་གླིང་ལྕགས་ཟམ་སོགས་ཉུང་
ཤས་ཙམ་མ་གཏོགས་མང་ཆེ་བ་དམིགས་མེད་དུ་གྱུར་ཟིན་པའོ། །
༣. ཤིང་ཟམ།
གོང་དུ་བཀོད་པ་ལྟར། གྲུབ་ཆེན་ཐང་སྟོང་རྒྱལ་པོའི་སྐུ་དུས་སུ་དབུས་
གཙང་ཁམས་གསུམ་དུ་ ཤིང་ ཟམ་དྲུག་ཅུ་ཙམ་གསར་དུ་བཙུགས། ཕྱིས་སུ་
སྐབས་དེའི་ཤིང་ཟམ་རྙིང་པ་འགའ་ཞིག་ལ་བརྟག་དཔྱད་བྱས་པར་གཞིགས་ན།
ཤིང་ཟམ་ རྒྱག་ཡུལ་ གྱི་ ས་ བབས་ནི་ཆུ་ཞེང་ཆུང་ བ་ དང༌། གཏིང་ ཐུང་ བ།
རྒྱུགས་ཤུགས་ཆུང་བ་བཅས་ཀྱི་ཁུལ་དེར་ཡིན་ཞིང་། ཤིང་ཟམ་རྒྱག་ཚུལ་ནི།
ཤིང་ཟམ་རིང་བའི་རིགས་ཕྱོགས་གཡས་གཡོན་གཉིས་ཀར་རྡོ་རྩིག་གི་ཟམ་རྟེན་
བརྩིགས་པ་དང༌། ཆུ་བོའི་དཀྱིལ་གྱི་ཟམ་བུམ་དེའི་སྟེང་གདུང་རིལ་རིང་པོ་
བཅུ་ལྷག་ཙམ་བསྒྲིགས་ཏེ་ཐོག་མར་ཟམ་རྟེན་གྱི་ཐོག་ཏུ་བརྟན་པོར་བཞག་པ་
དང་། དེ་ནས་གདུང་རིལ་རིང་པོ་བསྒྲིགས་པ་རྣམས་རིམ་བཞིན་གཅིག་ཐོག་
གཅིག་བརྩེགས་ཀྱིས་ཆུ་དཀྱིལ་གྱི་ཟམ་བུམ་ ཐོག་ཕན་ཚུན་མཐུད་དེ་ཟམ་པ་
བསྒྲུབས། ཤིང་གདུང་རིལ་དེ་རྣམས་ཤིང་གཟེར་རམ་ལྕགས་གཟེར་གྱིས་ཕན་
ཚུན་སྒྲོག་རྒྱག་པ་དང་། ཟམ་བུམ་གྱི་སྟེང་དུ་འཕྲེད་ལ་སྔས་ཤིང་གཏོང་སྲོལ་
ཡོད་ལ། གདུང་རིལ་ རིང་པོ་མང་པོས་ཟམ་ བུམ་ ལ་ ཟམ་སྐྱོར་བཏང་སྟེ་སྲ་
བརྟན་ཡོང་ཐབས་བྱེད་པའི་བཟོ་རྩལ་དེ་རིགས་སྐབས་དེར་དར་ཆེ་བ་ཞིག་རེད།
གནའ་བོའི་ཤིང་ཟམ་ཆེ་རིགས་དེ་སྔ་ཡུལ་ལུང་མང་པོར་དངོས་སུ་མཐོང་རྒྱུ་ཡོད།
ལྷག་པར་དུ་དཔེ་མཚོན་འོས་པའི་མཚུར་བུའི་ཤིང་ཟམ་ཆེན་པོ་དེ་ཉེ་བའི་ལོ་
དུས་སུ་དངོས་སུ་མཐོང་རྒྱུ་ཡོད། དེ་ནས་སྤྱི་ཚོགས་ གོང་དུ་འཕེལ་བ་དང༌
སྦྲགས་གནའ་བོའི་ཤིང་ཟམ་ཆེ་བ་རྣམས་རིམ་བཞིན་ཇེ་ཉུང་དུ་སོང་བ་བཅས་
སོ། །
༩. རྡོ་ཟམ།
299



གངས་ཅན་ཡུལ་དུ་གཞུ་དབྱིབས་ཅན་གྱི་རྡོ་ཟམ་རིང་པོ་སྐྲུན་པའི་ལག་
རྩལ་དར་མེད་ཅིང་། འོན་ཀྱང་རྡོ་ཟམ་ཆུང་བའི་རིགས་གྲོང་ཁྱེར་ཁག་ལ་དར་
ཆེ་བ་ཞིག་ཡིན། དེ་སྔ་ལྷ་སའི་ཁུལ་དུ་གྲགས་ཆེ་བ་ནི་ཤར་དུ་སྨོན་གྲོལ་ཟམ་པ་
དང༌། ནུབ་ཏུ་ཞོལ་རྡོ་ཟམ། བྱང་དུ་ར་མོ་ཆེ་རྡོ་ཟམ། ལྷོ་རུ་དཔལ་ལྷ་མཚོ་
འཁོར་གྱི་རྡོ་ཟམ་བཅས་རྡོ་ཟམ་ཆེ་བ་བཞི་ཡོད། རྡོ་ཟམ་དེ་རིགས་རྒྱ་རྡོ་སྟེ། རྡོ་
ཞེང་རྒྱ་ཆེ་ལ་རིང་བ་ཞིག་ལས་བསྐྲུན། རིང་ཚད་འདོམ་པ་གཉིས་ལྷག་ཙམ་
དང༌། ཞེང་ཚད་འདོམ་པ་གང་ལྷག་ཙམ་ཡོད་པ་བཅས་སོ། །
༥. གཡུ་ཐོག་ཟམ་པ།
ཆིང་རྒྱལ་རབས་དུས་སུ་གསར་དུ་བསྐྲུན་པའི་རྒྱ་བོད་བཟོ་རྩལ་ཟུང་དུ་
འབྲེལ་བའི་ཟམ་ཆེན་ཞིག་ཡིན། གཡུ་ཐོག་ཟམ་པ་ཟེར་བ་ནི་ཟམ་ཆེན་གྱི་སྟེང་
ཐོག་རྫ་གཡུ་རྩི་ཅན་གྱི་རྒྱ་ཕིབས་ལས་གྲུབ་པ་ཡིན་སྟབས་གཡུ་ཐོག་ཟམ་པ་ཞེས་
མིང་ཆགས། ཟམ་པའི་གཞི་རྡོ་རྩིག་དང༌། སྟེང་དུ་འཕྲེད་གདུང་བདུན་དང༌
ལྡན། ཤར་ནུབ་ཏུ་སྒེའུ་ཁུང་ཆེན་པོ་ལྔ་རེ་རྒྱུག་ཁྲ་ཡོད་པ་འོག་ཏུ་ཆུ་འགྲོའི་ཟམ་
མིག་ལྔ་དང་ལྡན་པ། རིང་ཚད་གཞུ་འདོམ་བཅོ་བརྒྱད་ཙམ། ཞེང་ཚད་གཞུ་
འདོམ་བཞི་ཙམ། གནའ་དུས་ཟམ་པ་དེའི་གཡས་གཡོན་དུ་འདམ་ར་རྒྱ་ཆེ་བ་
དང༌། འདབ་ཆགས་ངང་པ་དཀར་པོ་དང་སྐབས་འགར་ཁྲུང་ཁྲུང་ཡང་མང་
བས་ལྟ་ན་སྡུག་པའི་ཟམ་ཆེན་ཞིག་ཡོད། །
༦.དེང་རབས་ཅན་གྱི་ལྕགས་ཟམ།
ལྕགས་ཟམ་དེ་ནི་སྤྱི་ལོ་1940ནང་ཚ་རོང༌ཟླ་བཟང་དགྲ་འདུལ་གྱིས་
བཀོད་འདོམས་གནང་སྟེ་བསྐྲུན་པའི་བོད་ཀྱི་ལོ་རྒྱུས་ཐོག་གི་དེང་རབས་ཅན་གྱི་
ལྕགས་ཟམ་དང་པོ་དེ་ཡིན། དེའི་ལྕགས་གདུང་ཡོངས་རྫོགས་རྒྱ་གར་ནས་རྟ་
ཁལ་ཐོག་དབོར་ཡོང་བ་ཞིག་རེད། ཟམ་པ་དེའི་ལྕགས་གདུང་རྣམས་ལྷུ་སྒྲིག་རྒྱུ་
ཡོད་པ་དང་། རིང་ཚད་གཞུ་འདོམ་དྲུག་ཅུ་ལྷག་ཙམ་དང་། ཞེང་ཚད་གཞུ་
300



འདོམ་གཉིས་ལྷག་ཙམ་ཡོད་པའི་ལྕགས་ཟམ་ཆེན་པོ་ཞིག་ཡིན། ཟམ་པ་དེ་སྤྱི་
ལོ་1960ནང་ མར་ བཤིག་ སྟེ་ དེ་ རྗེས་ མཚུར་ ཕུའི་ ལྕགས་ ཟམ་ དེ་ བརྒྱབ་ པ་
རེད། ། །
མདོར་ན། བོད་དུ་མི་ལོ་ཉིས་སྟོང་ཙམ་གྱི་དུས་ནས་ཟམ་པ་འཛུགས་པའི་
བཟོ་རྩལ་དར་ཡང་། ཕྱི་ནང་རྒྱུ་རྐྱེན་མང་པོར་བརྟེན་ནས་བཟོ་རྩལ་དེ་རིགས་
འཕེལ་རྒྱས་འགྲོ་འགོར་བས་འགྲིམ་འགྲུལ་ ཐད་དཀའ་ངལ་ ཤིན་ ཏུ་ ཆེ་བའི་
གནས་སུ་ལྷུངས་པ་བཅས་སོ། ། ། ། །
301



ལེའུ་དགུ་པ། གངས་ཅན་ཡུལ་དུ་གསོ་རིག་བསྟན་པ་ཇི་
ལྟར་དར་བ་དང་། རང་མི་རིགས་ཀྱི་ཁྱད་ཆོས་ལྡན་
པའི་གསོ་རིག་གཞུང་ལུགས་གསར་དུ་
བཏོད་པའི་སྐོར། །
དང་པོ། གཡུང་དྲུང་བོན་གྱི་གསོ་རིག་བསྟན་
པ་ཇི་ལྟར་དར་བའི་སྐོར། །
ཉེ་རབས་ས་འོག་ནས་ཐོན་པའི་རྡོ་འགྱུར་གནའ་རྫས་དང་། བོད་ཀྱི་ལོ་
རྒྱུས་དེབ་ཐེར་ཚད་ལྡན་ཁག་ལ་གཞིགས་ན། རྡོ་ཆས་རྙིང་མའི་དུས་མཇུག་ཏུ་
གངས་ཅན་ཡུལ་དུ་འགྲོ་བ་མིའི་རིགས་གནས་ཡོད་པ་དཔང་རྟགས་གསལ་བྱེད་
ཐུབ། གནའ་བོའི་མི་གསར་རྣམས་ཀྱིས་ རང་འབྱུང་ཁམས་ དང་ཡུན་རིང་
འཐབ་རྩོད་བྱེད་པའི་ནང་རྩྭ་རིགས་ཁ་ཤས་ཀྱིས་བཤལ་ནད་དང༌། དུག་ནད།
མི་བཞུ་བའི་ནད་བཅོས་པའི་རིག་པ་རྙེད། དེ་བཞིན་རི་དྭགས་བརྔོན་པའི་
སྐབས་སུ་རི་དྭགས་ལས་བྱུང་བའི་རྫས་འགའ་ཞིག་གིས་ནད་བཅོས་ཐུབ་པའི་
ནུས་པ་ལྡན་པ་རིམ་བཞིན་ངོས་འཛིན་ཐུབ། འོན་ཀྱང་སྐབས་དེར་སྤྱི་ཚོགས་ཀྱི་
ཐོན་སྐྱེད་ནུས་ཤུགས་ཧ་ཅང་ཞན་པ་དང༌། གནའ་མི་རྣམས་ཀྱི་རིག་ཤེས་ཀྱང་
ཤིན་ཏུ་དམན་པས་ནད་བཅོས་པའི་སྨན་རིགས་བཟོ་ཐབས་བྲལ། དུས་དེར་
ནང་ལ་ནད་པ་བསྡད་ཚེ་ཁྱིམ་ལྷ་མ་མཉེས་ཞེས་ཟེར་ཕྲུ་གུ་ན་ན་ཕ་མས་ཕྱིར་
འདོན། ཕ་མ་ན་ན་ཕྲུ་གུས་ཕྱིར་འདོན་ཞེས་པའི་ལམ་སྲོལ་ངན་པ་ཞིག་ཡུན་
302



རིང་གནས། དེ་བཞིན་རྨ་ གསར་ ལ་ མར་ཁུ་ བཞུས་ནས་བཏང་ བས་རྩ་ ཁ་
བསྡམས་པ་དང་། ལྕེ་རྩེས་ཡ་རྐན་ཕུར་ཏེ་སོ་ནད་བཅོས་པ། ཁྲག་མཁྲིས་ཚེ་
གླང་ཆུ་རྡོ་གྲང་མོས་བདུག སྣ་ཁྲག་སྐར་ཆུ་འདག་པ་ནག་པོས་བདུག ཆང་གི་
སྦྲང་མས་རྨ་ལ་འཇིབ་བྱེད་པ་སོགས་གདོད་མའི་དམངས་ཁྲོད་ཀྱི་དཔྱད་ཐབས་
སྟབས་བདེ་དེ་དག་ལ་བརྟེན་ནས་ནད་ཞི་བར་བྱེད་པ་བཅས་སོ། །
དེ་ནས་ད་ཡོད་དཔྱད་གཞིའི་ཡིག་རིགས་ལ་ གཞིགས་ན། གཉའ་ཁྲི་
བཙན་པོའི་སྐུ་དུས་སུ་སྨན་ཞེས་པའི་ཐ་སྙད་དེ་ ཐོག་མར་བྱུང་བར་འདོད།
གཡུང་དྲུང་བོན་གྱི་དཔེ་རྙིང་《དབུ་ནག་མིའུ་འདྲ་ཆགས》ལས་“ རྗེ་གཉའ་ཁྲི་
བཙན་པོའི་ཞལ་ནས། ས་མ་གི་ན་རྐྱེན་སྣ་ཚོགས་ཡོད། རྐུ་ཡོད། དུག་ཡོད། །
སྡང་ཡོད། དགྲ་ཡོད། : གདོན་ཡོད། རྫུན་ཡོད། སྲི་ཡོད། ཅན་ཡོད། བྱད་
ལྡེབས་ཡོད། གཡོ་ཡོད། ང་མི་འགྲོ་གསུངས་མ་གནང་ངོ༌། ། ཡར་བསྐྱར་རེ་
ཞུས་པ། རྐུ་ལ་ལན་མཆིས། སྡང་ལ་བྱམས་ མཆིས། དུག་ལ་སྨན་ མཆིས།
དགྲ་ལ་ཟིན་མཆིས...”(ཤོག་ ༡༥༥)ཞེས་གསུངས། དུས་དེར་སྨན་ཞེས་
པའི་ཐ་སྙད་དེ་ཐོག་མར་བྱུང་བ་ཙམ་མ་ཟད། གདོད་མའི་དུས་ཀྱི་སྨན་དཔྱད་
རིག་པ་ཐོག་མ་རྙེད་པ་ལུང་རིག་གཉིས་ཀས་དཔྱད་ཐུབ། །
གཡུང་དྲུང་བོན་གྱི་གསོ་བ་རིག་པའི་གཞུང་ལུགས་སྐོར་ལ་《འབེལ་གཏམ་
ལུང་གི་སྙིང་པོ》ལས་“ དཔྱད་ཀྱི་རྒྱུད་སྡེ་ཆེན་པོ་གཞུང་ལྔ། མདོ་སྡེ་ཆེན་པོ་སྡེ་
དགུ། མན་ངག་ཡན་ལག་བརྒྱད་ལྡན། ཉིང་ལག་ཉི་ཁྲི་ཆིག་སྟོང་དཔྱད་བུ་ཁྲི་
ཤེས་དང་དྲང་སྲོང་ཆེན་པོ་བརྒྱད་ལ་གཉེར་དུ་གཏད་དོ། ། ཞེས་དང་། སྤྱིར་
བཀའ་ལ་སྨན་རྒྱུད་དེ་རྣམས་ཡོད་ཀྱང་བོད་དུ་ཚང་མ་མ་འགྱུར་བས། ཡོད་
ཚོད་ཀྱི་སྨན་རྒྱུད་ལ། ཨ་ཙ་ར་མི་གསུམ་གྱིས་བསམ་ཡས་ནས་རྙེད་པའི་དཔྱད་
བུ་ཁྲི་ཤེས་ཀྱིས་གསུང་པའི་སྨན་མདོ། རྩ་འགྲེལ་ལེའུ་བདུན་པ་སོགས་གཏེར་
སྟོན་བུ་འཚོ་སྲིད་པའི་རྒྱལ་པོའི་གཏེར་མ་ཚེ་རིག་གམ་གསོ་རིག་སྨན་གྱི་མདོ་
དགུའི་ནང་ཚན་བདུད་བརྩིའི་བང་མཛོད་འབུམ་བཞིའི་མདོ་ལས། ཁུ་ཚ་དང་
303



བུ་འཚོའི་གཏེར་ལུགས་གཉིས། རྩ་བ་ཐུགས་འབུམ་མཁའ་སྔོན། དེ་ལས་གྱེས་
པ་འཚོ་བྱེད་སྨན་འབུམ་དཀར་པོ། འཚོ་ཐབས་སྨན་འབུམ་ཁྲ་བོ། གསོ་བྱའི་
ནད་འབུམ་ནག་ པོ་ བཅས་ བཞིའོ” (ཤོག་ ༡༥༥ - ༡༥༦) ཞེས་ གསུངས།
གོང་དུ་བཀོད་པར་གཞིགས་ན་གཤེན་རབ་མི་བོ་ཆེ་དང་ཧོས་བཟའ་རྒྱལ་མེད་ཀྱི་
སྲས་དཔྱད་བུ་ཁྲི་ཤེས་ཀྱིས་ཡབ་ཀྱི་དྲུང་ནས་གསོ་དཔྱད་ལ་སོགས་བོན་སྒོ་མ་
ལུས་པ་གསན་ཏེ་ཐུགས་རབ་ཏུ་བསྐྱེད། དཔྱད་རྒྱུད་ཉིས་ཁྲི་ཆིག་སྟོང་ཐུགས་ལ་
ཆུད་ནས་སྨན་གྱི་ལྷ་དང་དབྱེར་མེད་དུ་གྱུར། སྲས་དེ་དང་དྲང་སྲོང་ཆེན་པོ་
བརྒྱད་བརྒྱུད་དེ་ གསོ་བ་རིག་པའི་གཞུང་ལུགས་དེ་རྣམས་ལེགས་པར་སྤེལ།
བན་བོན་གཉིས་ཀའི་ལོ་རྒྱུས་དེབ་ཐེར་ནང་བོན་ཤེས་པ་ཅན་བཅུ་གཉིས་ཀྱི་
མཛད་པ་མང་དུ་བཀོད། ཁྱད་པར་དུ་ཕན་ཤེས་སྨན་དཔྱད་ཅེས་གསོ་བ་རིག་
པའི་གཞུང་ལུགས་འཛིན་པའི་སྨན་བོན་ཞེས་པའི་ཆེད་ལས་སྨན་པ་རྣམས་ཀྱིས་
འགྲོ་ལ་སྨན་པའི་བྱ་བ་རྒྱ་ཆེ་མཛད། དེང་སྐབས་གཡུང་དྲུང་བོན་གྱི་བཀའ་
བརྟེན་ནང་གོང་དུ་སྨོས་པའི་མདོ་སྡེ་ཆེན་པོ་དགུ་ཡི་ནང་ཚན་སྨན་འབུམ་བཞི་
དངོས་སུ་མཇལ་རྒྱུ་ཡོད་ལ། 《ཀྲུང་གོའི་བོད་ཀྱི་གསོ་བ་རིག་པ》ལས་“དེ་ཡང་
སྔོན་ཆད་དུག་ལ་ཕན་པའི་སྨན་དཔྱད་གང་ཞིག་ཡོད་དམ་དཔྱད་ན་གཙོ་བོ་སྲོག་
ཆགས་ལས་བྱུང་བའི་དུག་འཇོམས་དབང་པོ་རིལ་བུ་ཞེས་པ་མཆོག་ཏུ་གྱུར་པ་
ཡོད་པའི་སྐོར། བོད་ལུགས་སྨན་རྫས་རིག་པ་མཁས་ཅན་དེའུ་དམར་དགེ་
བཤེས་བསྟན་འཛིན་ཕུན་ཚོགས་ཀྱི་གསུང་རྩོམ་གྲས་སུ་གོང་གསལ་དཔྱད་བུ་ཁྲི་
ཤེས་ཀྱིས་མཛད་པའི་དུག་བཅོས་གཡུང་དྲུང་འཁྱིལ་བའི་ནང་ཕྲ་ཞིབ་འཁོད་པ་
དེང་གི་དུས་སུའང་མིག་ལམ་དུ་མཇལ་རྒྱུ་ཡོད། དེ་བཞིན་གོང་སྨན་དཀོན་
མཆོག་བདེ་ལེགས་ཀྱིས་མཛད་པའི་བྲང་ཏིའི་པོད་དམར་ཞེས་པར་བྱིས་པའི་རྣ་
རྩ་བརྟག་ཐབས་སྐོར་དང་བསྟན་བཅོས་འདིའི་དབུ་མ་དྲང་སྲོང་དཔྱད་བུ་ཁྲི་
ཤེས་ལ་ཕྱག་འཚལ་ལོ་ཞེས་འཁོད་འདུག་པས། རང་ཅག་བོད་ལུགས་གསོ་རིག་
གི་བྱིས་པའི་རྣ་རྩ་བརྟག་ཐབས་དེ་ཡང་ཆེས་སྔ་བའི་དུས་ནས་ཡོད་པ་གཞི་གྲུབ་”
304



(ཤོག་༣)ཅེས་གསུངས། དེ་མཚུངས་《གཡུ་ཐོག་རྙིང་མ་ཡོན་ཏན་མགོན་པོའི་
རྣམ་ཐར་》ལས་ “ གཡུང་དྲུང་བོན་གྱི་ལུགས་ལ་ནད་ ཞི་ བར་བྱེད་པ་དུགས་
ལུམས་བྱུགས་གསུམ་གྱི་རྒྱུད་”(ཤོག་༡༠༠)ཅེས་གསུངས། གོང་དུ་བཀོད་པ་
དེ་ཡི་ཐོག་ནས་གཤེན་རབ་མི་བོ་ཆེའི་སྐུ་དུས་སུ་གཡུང་དྲུང་བོན་གྱི་གསོ་རིག་
གཞུང་ལུགས་དར་བ་དང་། ཁྱད་པར་དུ་རྒྱ་ཁྱབ་ཏུ་གཏར་བསྲེག་བྱུགས་གསུམ་
གཙོ་བོར་གྱུར་པའི་གནའ་བོའི་ཚེ་རིག་གམ་གསོ་རིག་གི་དཔྱད་ཐབས་མང་པོ་
ལག་ལེན་བསྟར་བ་གསལ་པོར་རྟོགས་ཐུབ། དེ་ནས་མེ་བཙའ་དང་ཁྲག་གཏར་
གྱི་བཅོས་ཐབས་དེའང་རིམ་བཞིན་འཐུས་སྒོ་ཚང་དུ་ཕྱིན་ཏེ་ལུས་པོའི་སྟོད་སྨད་
བར་གསུམ་དུ་གསང་མིག་གཏན་འཁེལ་གྱིས་མེ་ཁྲག་གང་རུང་བརྒྱབ་སྟེ་ནད་ཞི་
བར་ཕན་ནུས་གནད་དུ་འཕིགས་པ་ཐོན། 《ཏུན་ཧོང་ནས་ཐོན་པའི་བོད་ཀྱི་
གསོ་རིག་ཡིག་ཆ་བདམ་བསྒྲིགས》སུ་“ ལྟག་རུས་པ་ཆེན་པོ་ནས་ཚིགས་བཅུ་
གསུམ་དུ་གཅལ་བའི་གཡས་གཡོན། ཚོན་གང་ཕུན་གསུམ་གཅལ་བ་བཏབ་ན།
ཟས་མི་འཇུ་བ་དང་དོན་སྙིང་སྨད་ལྔ་ན་བ་དང༌། གྲང་དྲོ་མ་སྙོམ་སྟེ་འཁྲུ་བ་
དང་། ཆབ་ཀྱིས་བགེགས་པ་ལ་ཕན་ཏེ། མེ་བཙའ་བཅུ་བདུན་གྱིས་གདབ། །
ལྟག་རུས་པ་ནས་ཚིགས་བཅུ་དྲུག་པ་གྲངས་པའི་གཡས་གཡོན་ཚོན་གང་
ཕུན་གསུམ་གཅལ་བ་བཏབ་ན་ཁོང་པའི་ནང་དུ་གང་ཞིང་སྐྲུན་བྱུང་བ་དང་།
གྲང་ཞིང་ན་བ་དང་། ཕྱི་ས་ཆེ་ཆུང་སྲི་བ་དང་བུད་མེད་ཀྱི་ངན་ཁྲག་རྒྱུ་བ་ལ་
ཕན་ཏེ། མེ་བཙའ་ཉི་ཤུ་རྩ་གཅིག་གིས་བཏབ། །
ལྟག་རུས་ནས་ཚིགས་པ་བཅུ་དགུར་བགྲང་སྟེ་གཡས་གཡོན་ཚོན་གང་
ཕུན་གསུམ་དུ་གཅལ་བར། མཚེར་པ་དང་། ཆུ་སེར་མཁྱིམས་པ་དང་། ཟས་
མི་འཇུ་བ་དང་། རྐང་ལག་སྐྲངས་པ་དང་། རླུང་ནད་མཁལ་མ་དང་། རྐང་
པ་ན་བ་ལ་ཕན་ཏེ། མེ་བཙའ་བདུན་གྱིས་གདབ་”(ཤོག་༧༩ - ༧༨)ཅེས་
འཁོད་པ་ལྟར། མེ་བཙའ་དང་ཁྲག་གཏར་གྱི་བཅོས་ཐབས་དེ་རྒྱ་ཁྱབ་ཏུ་ལག་
བསྟར་བྱེད་པ་མ་ཟད་ནད་རིགས་མང་པོ་བཅོས་ཐུབ་པ་གསལ་པོར་རྟོགས་ཐུབ།
305



དེ་ནས་གཏར་བསྲེག་བྱུགས་གསུམ་གྱི་སྨན་དཔྱད་རིམ་བཞིན་གོང་དུ་འཕེལ་ཏེ་
གཞུང་ལུགས་དང་ལག་ལེན་ཟུང་དུ་འབྲེལ་བའི་བོད་ཀྱི་གསོ་རིག་གི་ནང་དོན་
གལ་ཆེ་ཞིག་ཏུ་གྱུར། །
མདོར་ན། གཡུང་དྲུང་བོན་གྱི་ཚེ་རིག་གམ་གསོ་རིག་ནི་གཞུང་ལུགས་
དང་། སྨན་རྫས་རིག་པ། བརྟག་ཐབས་རིག་པ། གསོ་ཐབས་རིག་པ་སོགས་
ཆ་ལག་གང་ཙམ་ཚང་བའི་གནའ་བོའི་གསོ་བ་རིག་པའི་གཞུང་ལུགས་གལ་ཆེ་
ཞིག་ཡིན། །
གཉིས་པ། ལྷ་ཐོ་ཐོ་རི་གཉན་བཙན་གྱི་སྐུ་དུས་སུ་འཕགས་
ཡུལ་གྱི་གསོ་རིག་གཞུང་ལུགས་བོད་དུ་དར་བ་དང་།
བཙན་པོ་རིམ་བྱོན་ལ་བླ་སྨན་པ་འཛུགས་
པའི་སྲོལ་བཏོད་པའི་སྐོར། །
ལྷ་ཐོ་ཐོ་རི་གཉན་བཙན་གྱི་སྐུ་དུས་སུ་སངས་རྒྱས་བསྟན་པའི་དབུ་བརྙེས་
པ་དང༌། བོད་དུ་གསོ་བ་རིག་པའི་བསྟན་པའི་ཉི་མ་ཤར། 《གཡུ་ཐོག་རྙིང་མ་
ཡོན་ཏན་མགོན་པོའི་རྣམ་ཐར་》ལས། “དང་པོ་སྣོད་ཀྱི་འཇིག་རྟེན་ཆགས།
བཅུད་ཀྱི་སེམས་ཅན་བདེ་ཕྱིར་དུ། ། དང་པོར་གསོ་བ་རིག་པ་འབྱོན། ། དེ་
ནས་གསོ་དཔྱད་འབུམ་པ་འབྱོན། ། དེ་ནས་དཔལ་ལྡན་རྒྱུད་བཞི་འབྱོན། །
དེ་ནས་ཡན་ལག་བརྒྱད་པ་འབྱུང༌། ། དེ་ནས་མཁས་པ་སོ་སོའི་ལུགས། །”
(ཤོག་༡༠༤)ཞེས་གསུངས་པ་དེས་གངས་ཅན་ཡུལ་དུ་གསོ་བ་རིག་པའི་འཕེལ་
རིམ་གསལ་བར་བསྟན། །
དུས་དེར་རྒྱ་གར་འཕགས་པའི་ཡུལ་གྱི་གསོ་བ་རིག་པ་ལ་ཁྱད་དུ་འཕགས་
པའི་བི་བྱི་དགའ་བྱེད་དང༌། བི་ལྷ་དགའ་མཛེས་( ཁོང་གཉིས་ཆུང་གྲོགས་ཡིན་
306



ཟེར)རྣམ་གཉིས་རྒྱ་གར་རྡོ་རྗེ་གདན་ནས་བོད་དུ་ཕེབས་ཏེ་ཡུལ་གྲུ་གང་སར་
ཞབས་བཅགས། ནད་པ་མང་པོར་སྨན་བཅོས་གང་ལེགས་མཛད། སྨན་པ་
གཉིས་ཀྱིས་བོད་དུ་གསོ་བ་རིག་པའི་བསྟན་པ་སྤེལ་བས་སྙན་པའི་མཚན་བཟང་
གང་སར་ཁྱབ། དུས་དེར་སྨན་པ་རྣམ་གཉིས་ཀྱི་མཛད་བཟང་ ལྷ་ཐོ་ཐོ་རི་
གཉན་བཙན་གྱི་སྙན་དུ་གསོལ་བས་ཐུགས་ཤིན་ཏུ་དགྱེས་ཏེ་ཕོ་བྲང་ཡུམ་བུ་གླ་
སྒང་དུ་གདན་དྲངས། བསྙེན་བཀུར་ཞབས་ཏོག་གང་ལེགས་མཛད་དེ་བཙན་
པོས་“སྨན་པའི་རྒྱལ་པོའི་ཐུགས་རྗེའི་དཀྱིལ་འཁོར་ལས། ། སྐྱེས་མཆོག་དམ་པ་
སྨན་པ་རྣམ་གཉིས་འཁྲུངས། ། འགྲོ་བའི་དོན་ལ་ཁ་བ་ཅན་དུ་བྱོན། ། འགྲོ་
བའི་དཔལ་འབྱོར་སྐྱིད་པའི་ཉི་མ་ཤར། ། བདག་གི་དཔལ་དུ་གྱུར་པ་ཨེ་མ་
ཧོ། ། བོད་ཡུལ་སེམས་ཅན་ནད་ཀྱི་མཚོ་ལས་སྒྲོལ། ། གསོ་དཔྱད་བསྟན་པ་ཉི་
ལྟར་གསལ་བྱས་ནས། ། བོད་ཀྱི་རྗེ་འབངས་དོན་ཕྱིར་བོད་ཡུལ་དུ། ། རྟག་
པར་བཞུགས་ལ་བདག་སོགས་ཐུགས་རྗེས་གཟིགས། །”(གཡུ་ཐོག་རྙིང་མའི་
རྣམ་ཐར་ཤོག་༦༩)ཞེས་གསུངས་ཏེ་བཙན་པོའི་སྲས་མོ་ཡིད་ཀྱི་རོལ་ཆ་སྨན་པ་
བི་བྱི་དགའ་བྱེད་ཀྱི་བཙུན་མོར་མངའ་གསོལ། དེ་ནས་སྨན་པ་བི་བྱི་དགའ་
བྱེད་ཀྱང་ཐུགས་ཤིན་ཏུ་མཉེས་ནས་ལོ་སྐོར་གཉིས་ཏེ་མི་ལོ་ཉི་ཤུ་རྩ་བཞི་ཙམ་
བོད་དུ་བཞུགས། སྲས་མོ་དང་ལྷན་དུ་བཤོས་པ་ལས་སྨན་པ་དུང་གི་ཐོར་ཅོག་
འཁྲུངས། གདུང་སྲས་དེ་སྐུ་ན་སོན་པའི་དུས་ལ་སྨན་པ་གཉིས་ཀྱིས་རེག་པ་རྩ་
ཡི་མདོ་དང༌། འཚོ་བ་ཟས་ཀྱི་མདོ། སྦྱོར་བ་སྨན་གྱི་མདོ། གཏར་བསྲེག་
དཔྱད་ཀྱི་མདོ། རྨ་ཆས་བཟོའི་མདོ་ སོགས་ མདོ་ ལྔ་ དང་། གཞན་ཡང་རྩ་
འགྲེལ། འགྲེལ་བཤད། ཁོག་དབུགས། ས་བཅད། ལག་ལེན་དང་བཅས་
གནང་ངོ་ཞེས་གསུངས། 《ཀྲུང་གོའི་བོད་ཀྱི་གསོ་བ་རིག་པ》ལས་“བི་ཇི་དགའ་
བྱེད་ཀྱིས་བོད་ལ་སྨན་དཔྱད་ཀྱི་འགྲོ་དོན་བསྐྱངས་པ་དང་འཕགས་ཡུལ་གྱི་ཁྱད་
ཆོས་ལྡན་པའི་གསོ་རིག་གཞུང་ལུགས་དང་ལག་ལེན་མང་དག་རང་སྲས་དུང་གི་
ཐོར་ཅོག་ཅན་ལ་གནང་སྟེ་《གསོ་དཔྱད་ཉི་མའི་འོད་ཟེར》ཞེས་བྱ་བ་བྲིས་མ་
307



རྙིང་སོང་ཞིག་གི་ནང་ལྷ་ཐོ་ཐོ་རི་གཉན་བཙན་སྐབས་སྨན་དཔྱད་འཕེལ་རྒྱས་
ཕྱིན་ཏེ་སྨན་ལ་བསིལ་དྲོད་ཀྱི་དབྱེ་བ་དང་སྤྱོད་ལམ་ལའང་དྲག་དལ་ལ་སོགས་
པའི་དབྱེ་བ་ཡོད་ཚུལ་གསུངས་པ་དེའི་སྐོར་གསོ་རིག་རྒྱུད་བཞིའི་མཇུག་དོན་
ལེའུར། བསིལ་དྲོད་གཉིས་སུ་མ་འདུས་སྨན་གཞན་མེད། །དྲག་དལ་གཉིས་
སུ་མ་འདུས་སྤྱོད་ལམ་མེད། །ཅེས་བསྡོམ་ཚིག་བསྐྱོན་པ་འདི་ཉིད་ཤིན་ཏུ་
མཐུན་པར་གནང་”(ཤོག་༢ - ༩)ཞེས་གསུངས། དེ་ནས་སྨན་པ་དུང་གི་ཐོར་
ཅོག་གིས་ཡབ་ཀྱི་གསོ་བ་རིག་པའི་གདམས་ངག་གཞུང་ལུགས་དང་། གངས་
ཅན་ཡུལ་གྱི་ཞང་ཞུང་གི་གསོ་བ་རིག་པའི་གཞུང་ལུགས་ཟུང་དུ་འབྲེལ་ཏེ་བོད་
ཀྱི་གསོ་རིག་བསྟན་པ་དར་ཞིང་རྒྱས་པར་སྤེལ། མཁས་པའི་ཡང་རྩེར་སོན་ཏེ་
མཚན་བཟང་བ་དན་གཡོ་བ་ལྟར་འཇིག་རྟེན་ན་གྲགས་ཆེ་བར་གྱུར། དེ་ནས་
སྨན་པ་ བི་ བྱི་ དགའ་ བྱེད་དང་། བི་ ལྷ་ དགའ་ མཛེས་ རྣམ་ གཉིས་ རྒྱ་གར་
འཕགས་པའི་ཡུལ་དུ་ཕྱིར་ཕེབས། སྲས་དུང་གི་ཐོར་ཅོག་གིས་ ལྷ་ཐོ་ཐོ་རི་
གཉན་བཙན་དང་། སྲས་ ཁྲི་གཉན་གཟུངས་བཙན་གཉིས་ཀའི་བླ་སྨན་པ་
མཛད། བོད་ཀྱི་བཙན་པོར་བླ་སྨན་པ་འཛུགས་པའི་སྲོལ་བཏོད། རྒྱལ་པོ་ཁྲི་
གཉན་གཟུངས་བཙན་ནས་རྗེ་དཔལ་འཁོར་བཙན་ཡན་གྱི་བཙན་པོ་རིམ་བྱོན་
གྱི་བླ་སྨན་པ་དུང་གི་ཐོར་ཅོག་གི་སྲས་བརྒྱུད་རྣམས་ཀྱིས་མཛད་པ་འདི་ལྟར་
（༡)ཁྲི་གཉན་གཟུངས་བཙན་གྱི་སྐུ་ཚེའི་སྟེང་དུ་བླ་སྨན་པ་ནི། དུང་གི་ཐོར་ཅོག་གིས་
མཛད་པ་དང་། སྐུ་ཚེའི་སྨད་དུ་ཡབ་དུང་གི་ཐོར་ཅོག་དང་ཡུམ་ཚངས་པའི་གླུ་
ལེན་མའི་སྲས་བློ་གྲོས་ཆེན་པོས་མཛད། （3) འབྲོང་གཉན་ལྡེ་རུའི་བླ་སྨན་པ་ནི།
ཡབ་བློ་གྲོས་ཆེན་པོའི་སྲས་བློ་གྲོས་མཚུངས་མེད་ཀྱིས་མཛད།（༢)སྟག་རི་གཉན་
གཟིགསཀྱི་བླ་སྨན་པ་ནི། ཡབ་བློ་གྲོས་མཚུངས་མེད་དང་ཡུམ་དགའ་བ་དཔལ་
ལྡེའི་སྲས་བློ་གྲོས་རབ་གསལ་གྱིས་མཛད། (༩)གནམ་རི་སྲོང་བཙན་གྱི་བླ་སྨན་པ་
ནི། ཡབ་བློ་གྲོས་རབ་གསལ་དང་ཡུམ་དཔལ་གྱི་གཟི་བརྗིད་གཉིས་ཀྱི་སྲས་བློ་
གྲོས་རྒྱལ་མཛོད་ཀྱིས་མཛད། (༥） སྲོང་བཙན་སྒམ་པོའི་བླ་སྨན་པ་ནི། ཡབ་བློ་
308



གྲོས་རྒྱལ་མཛོད་དང་ཡུམ་བློ་གྲོས་བཟང་མོའི་སྲས་བློ་གྲོས་བཤེས་གཉེན་གྱིས་
མཛད། （༦) གུང་སྲོང་གུང་བཙན་གྱི་བླ་སྨན་པ་ནི། ཡབ་བློ་གྲོས་བཤེས་གཉེན་
དང་ཡུམ་དཀོན་མཆོག་བཟང་མོའི་སྲས་འདྲེ་རྗེ་རྒྱ་གར་བཛྲ་ཡིས་མཛད། （༧)
མང་སྲོང་མང་བཙན་གྱི་བླ་སྨན་པ་ནི། འདྲེ་རྗེ་རྒྱ་གར་བཛྲ་ཡིས་མཛད། (༨）
འདུས་སྲོང་མང་པོ་རྗེ་རླུང་ནམ་འཕྲུལ་གྱི་རྒྱལ་པོའི་བླ་སྨན་པ་ནི། ཡབ་འདྲེ་རྗེ་རྒྱ་གར་
བཛྲ་དང་ཡུམ་དགའ་སྐྱོང་མའི་སྲས་ཁྱུང་པོ་རྡོ་རྗེས་མཛད། （༩) མེས་ཨག་ཚོམ་
དངཁྲི་སྲོང་ལྡེ་བཙན་གཉིས་ཀའི་བླ་སྨན་པ་ནི། ཡབ་ཁྱུང་པོ་རྡོ་རྗེ་དང་ཡུམ་རྒྱ་པ་
ཆོས་སྒྲོན་གྱི་སྲས་གཡུ་ཐོག་ཡོན་ཏན་མགོན་པོས་མཛད།（༡༠)མུ་ཏིག་བཙན་པོ་
དང་། མུ་ནེ་བཙན་པོ། མུ་ཁྲི་བཙན་པོ་སྐུ་མཆེད་གསུམ་གྱི་བླ་སྨན་པ་ནི། གཡུ་ཐོག་
ཡོན་ཏན་མགོན་པོའི་སྲས་འབུམ་སེང་དང་། དཔལ་འབུམ། དགའ་དགའ་
གསུམ་གྱིས་མཛད་དེ་འཕྲིན་ལས་རྒྱ་ཆེར་སྤེལ། （༡༡)མངའ་བདག་ཁྲི་རལ་པ་
ཅན་དང་། གླང་དར་མའི་བླ་སྨན་པ་ནི། གཡུ་ཐོག་ཡོན་ཏན་མགོན་པོའི་སྲས་
གསུམ་པོའི་ཇོ་མོ་ལྷ་མོ་དཔལ་འདྲེན་གྱི་སྲས་སྲ་ལུ་འམ་མཚན་གཞན་གཡུ་ཐོག་
འགྲོ་མགོན་གྱིས་མཛད།（༡༢)མངའ་བདག་འོད་བསྲུངས་ཀྱི་བླ་སྨན་པ་ནི། ཡབ་
གཡུ་ཐོག་འགྲོ་མགོན་དང་ཡུམ་ཇོ་འཇམ་ནོར་བུ་བཟང་མོའི་སྲས་གཡུ་ཐོག་ཇོ་
སྲས་དཔལ་གྱིས་མཛད།（༡༣)མངའ་བདག་དཔལ་འཁོར་བཙན་གྱི་བླ་སྨན་པ་ནི།
ཡབ་གཡུ་ཐོག་ཇོ་སྲས་དང་ཡུམ་ཕུན་ཚོགས་ནོར་བུའི་སྲས་གཡུ་ཐོག་བྱམས་པ་
ཐུགས་རྗེས་མཛད། དུས་དེར་བཙན་པོའི་གདུང་རབས་རིམ་བྱོན་དང་། གཡུ་
ཐོག་རྙིང་མའི་གདུང་རྒྱུད་ཟུང་དུ་འབྲེལ་བ་ལྟ་བུ་བྱུང་སྟེ། མངའ་བདག་དཔལ་
འཁོར་བཙན་གྱི་སྲས་སྐྱིད་བདེ་ཉི་མ་མགོན་དང་སྐྱིད་བདེའི་སྲས་བཀྲ་ཤིས་ལྡེ་
གཉིས་དུས་མཉམ་ པར་ གཡུ་ཐོག་རྙིང་མའི་ གདུང༌ རྒྱུད་ བྱམས་ པ་ ཐུགས་ རྗེ་
དཔལ་གྱི་སྲས་བྱམས་པ་དཀོན་མཆོག་བདེ་ལེགས་དང་། དེའི་སྲས་བྱམས་པ་
བདེ་ལེགས་ཡན་ཆད་ལ་གཡུ་ཐོག་རྙིང་མ་ཞེས་ཡོངས་སུ་གྲགས་པའོ། །
309



གསུམ་པ། གནམ་རི་སྲོང་བཙན་གྱི་སྐུ་དུས་ནས་ཀྲུང་
དབྱིའི་གསོ་རིག་བོད་དུ་དར་བའི་སྐོར། །
ལྕགས་བྱ་(སྤྱི་ལོ601)ལོར། ཡབ་སྟག་རི་གཉན་གཟིགས་དང་ཡུམ་འོལ་
གོང་བཟའ་སྟོང་བཙུན་འགྲོ་དཀར་གྱི་སྲས་གནམ་རི་སྲོང་བཙན་སྐུ་འཁྲུངས།
སྲིད་ཁྲིར་འཁོད་རྗེས་དབས་སྣང་བཞེར་དང་། ཚེ་སྤོང་ན་ག་ནག་སེར། ཉ་
ཚོང་གུ། གནོན་འཕན་ལྔ་སུམ་རྣམས་ཀྱིས་བློན་པོ་བྱས། མཐའ་བཞིའི་རྒྱལ་
ཕྲན་མང་པོ་དབང་དུ་བསྒྱུར། བཙན་པོ་དེ་ཡི་སྐུ་དུས་སུ་བོད་ཕྲུག་མང་པོ་རྒྱ་
ནག་ཐང་རྒྱལ་ཁབ་ཏུ་བཏང་སྟེ་སྨན་རྩིས་གཉིས་ཀར་སློབ་སྦྱོང་ལེགས་པར་བྱས།
ཀྲུང་དབྱིའི་ལུགས་ཀྱི་གསོ་རིག་དང་ནག་རྩིས་དྲུག་ཅུའི་སྐོར་བོད་དུ་དར་བས་
བོད་ཀྱི་གསོ་རིག་གོང་དུ་འཕེལ་བར་སྐུལ་མ་ངེས་གཏན་ཞིག་ཐེབས།
དེ་ནས་བོད་ལྕགས་གླང་(སྤྱི་ལོ641)ལོར་རྒྱ་བཟའ་ཀོང་ཇོ་མཚོ་ཡི་པདྨ་
ཆོས་རྒྱལ་སྲོང་བཙན་སྒམ་པོའི་བཙུན་མོར་གདན་དྲངས། སྐལ་ལྗོངས་སུ་ཕན་
བདེའི་འབྱུང་གནས་ཇོ་བོ་ཤཱཀྱ་མུ་ནེ་དང་། གསེར་གཡུ་བརྩེགས་པའི་ཡིག་ཚང་
ཆེ་མོ། གཙུག་ལག་ཡི་གེ་སུམ་བརྒྱ་དྲུག་ཅུ། རྒྱ་ཡི་གབ་ཙེ་གཙུག་ལག་སུམ་བརྒྱ།
བཟོ་ཡི་རིག་བྱེད་པ་དྲུག་ཅུ་ཐམ་པ། བརྟག་ཐབས་བརྒྱད། དཔྱད་ལྔ་སྦྱོང་དྲུག
སྦྱོར་སྡེ་བཞི་སོགས་སྨན་དཔྱད་མཐའ་ཡས་པ་གནང་། ཁྱད་པར་དུ་རྒྱ་བཟའ་
ཀོང་ཇོས་ཀྲུང་དབྱིའི་གསོ་རིག་གི་གཞུང་ཆེན་《སྨན་དཔྱད་ཆེ་མོ》བོད་དུ་གདན་
དྲངས་ཏེ་ཧྭ་ཤང་མ་ཧཱ་དེ་ཝ་དང་བོད་ཀྱི་ལོ་ཙཱ་བ་དྷརྨ་ཀོ་ཥ་ཟུང་གིས་བོད་ཡིག་
ཏུ་བསྒྱུར། དུས་མཚུངས་འཕགས་ཡུལ་གྱི་སྨན་པ་བྷ་ར་དྷ་ཛ་དང་། རྒྱ་ནག་གི་
སྨན་པ་ཧན་ཝན་ཧད། ཏ་ཟིག་གི་སྨན་པ་ག་ལེས་ནོ་བཅས་སྨན་པ་གསུམ་ཕོ་
བྲང་དུ་གདན་དྲངས་ཏེ་རང་སོ་སོའི་ལུགས་ལྟར་གཞུང་རེ་བོད་ཡིག་ཏུ་བསྒྱུར་
དགོས་ལུགས་གསུངས་པ་ལྟར་འཕགས་ཡུལ་གྱི་སྨན་པ་བྷ་ར་དྷ་ཛས་འབུ་ཤག་མ་
310



4
བུ་ཆེ་ཆུང་དང་སྦྱོར་བ་མར་གསར། རྒྱ་ནག་གིས་སྨན་པ་ཧན་ཝན་ཧད་ཀྱིས་རྒྱ་
དཔྱད་ཐོར་བུ་ཆེ་ཆུང༌། ཏ་ཟིག་གི་སྨན་པ་ག་ལེས་ནོ་ཡིས་མགོ་སྔོན་བསྡུས་པ་
དང་དེ་ཕོ་རྨ་བྱ་ནེ་ཙོ་གསུམ་གྱི་དཔྱད་བཅས་བོད་ཡིག་ཏུ་བསྒྱུར། མཁས་
དབང་བྱམས་པ་འཕྲིན་ལས་མཆོག་གིས་གནའ་དུས་བོད་ཡིག་ཏུ་བསྒྱུར་པའི་རྒྱ་
ནག་གི་སྨན་གཞུང་《སྨན་དཔྱད་ཆེན་མོ》དེ་ཁུངས་ཐུབ་པ་དང་གལ་འགངས་ཆེ་
བ་ཞིག་ཡིན་རུང་། ཆེས་སྔ་བའི་དུས་ནས་འཐོར་གྱུར་དུ་སོང་ནས་ད་ལྟ་མིག་
ལམ་དུ་མཇལ་རྒྱུ་མེད། འོན་ཀྱང་དེའི་ནང་དོན་མང་ཆེ་བ་བོད་ཀྱི་གསོ་རིག་
རྒྱུད་བཞིའི་ནང་དུ་བསྡུ་ལེན་བྱས་ཡོད་ཚུལ་སྐོར་སློབ་དཔོན་ཆེན་པོ་མཁྱེན་རབ་
ནོར་ བུའི་ ཞལ་ སྔ་ ནས་ གསུངས་ པ་ དོན་ དུ་ གནས་ པར་ སེམས་ སོ་ ཞེས་
གསུངས། །
དེ་རྗེས་འཕགས་ཡུལ་གྱི་སྨན་པ་བྷ་ར་དྷ་ཛ་དང༌། རྒྱ་ནག་གི་སྨན་པ་ཧན་
ཝན་ཧད། ཏ་ཟིག་གི་སྨན་ག་ལེས་ནོ་གསུམ་བཀའ་གྲོས་ལེགས་པར་མཛད་དེ་
《མི་འཇིགས་མཚོན་ཆ》ཞེས་པ་ལེའུ་བདུན་བརྩམས་ཏེ་ཆོས་རྒྱལ་སྲོང་བཙན་
སྒམ་པོར་ཕུལ་བས་བྱ་དགའ་གང་ལེགས་ཐོབ། དེ་ནས་ཡུན་རིང་མ་སོང་བར་
འཕགས་ཡུལ་དང་རྒྱ་ནག་གི་སྨན་པ་རྣམ་གཉིས་རང་སོ་སོའི་རྒྱལ་ཁབ་ཏུ་ཕྱིར་
ལོག་མཛད། ཏ་ཟིག་གི་སྨན་པ་ག་ལེས་ནོ་མུ་མཐུད་ལྷ་སར་བཞུགས་ཏེ་བཙན་
པོའི་བླ་སྨན་པ་མཛད། གཉེན་སྒྲིག་གནང་ནས་སྲས་གསུམ་འཁྲུངས་པ་ལས་ཆེ་
བ་གཙང་ཕྱོགས་སུ་བྱོན་ཏེ་སྨན་པ་བི་བྱིའི་གདུང་རྒྱུད་ཅིག་དང་གཉེན་སྒྲིག་
གནང་ཐོག་ཡབ་ཀྱི་བྱ་གཞག་བརྒྱུད་འཛིན་དར་སྤེལ་གནང༌། སྲས་འབྲིང་བ་ལྷོ་
ཕྱོགས་སུ་བྱོན་ཏེ་ཡབ་ཀྱི་བྱ་གཞག་བརྒྱུད་འཛིན་དར་སྤེལ་གང་ལེགས་མཛད་དེ་
ལྷོ་རྒྱུད་ཀྱི་སྨན་པ་གྲགས་ཅན་ཞིག་ཏུ་གྱུར། སྲས་ཆུང་བ་ཡབ་དང་ལྷན་དུ་ལྷ་
སར་བཞུགས་ཏེ་ཡབ་ཀྱི་བྱ་གཞག་བརྒྱུད་འཛིན་ལེགས་པར་གནང་། དུས་དེར་
རྒྱ་གར་དང༌། རྒྱ་ནག སྟོད་ཕྱོགས་ཞང་ཞུང་བཅས་ཀྱི་གསོ་རིག་དབུས་གཙང་
སོགས་ཀྱི་ཁུལ་དུ་དར་ཁྱབ་ཆེ་བར་གྱུར། དེར་བརྟེན་ཆོས་རྒྱལ་སྲོང་བཙན་སྒམ་
311



པོས་སྨན་དཔྱད་ཀྱི་གཞུང་ལུགས་དེ་རྣམས་འཛིན་སྐྱོང་སྤེལ་གསུམ་ཡོང་ཆེད་
བོད་ཕྲུག་རིག་པ་རྣོ་བ་ཁག་གཅིག་གིས་གསོ་དཔྱད་གཞུང་ལུགས་སྦྱོང་དགོས་
པའི་བཀའ་ཕབ་པ་དང་། བོད་མི་རིགས་རང་གི་ཡིག་ཐོག་ནས་གསོ་རིག་གི་
གཞུང་ལུགས་སློབ་པའི་ལམ་སྲོལ་གསར་དུ་བཏོད། བྱ་ཐབས་དེ་རྣམས་དོན་དུ་
ལེགས་པར་འཁྱོལ་ཆེད་སློབ་མ་སོ་སོའི་སྦྱང་འབྲས་ལ་དཔགས་ནས་བརྩིགས་
ཆེན་དགུ་བརྩིགས་ཕྲན་གསུམ་ཏེ་བཅུ་གཉིས་ཀྱི་བཀའ་ཡིག་དང་འཚོ་བྱེད་སྨན་
པ་ཞེས་པའི་མཚན་སྙན་གནང༌། མདོར་ན། ཆོས་རྒྱལ་སྲོང་བཙན་སྒམ་པོས་
བྱ་ཐབས་མང་པོར་བརྟེན་ནས་བོད་ཀྱི་གསོ་བ་རིག་པའི་བསྟན་པའི་ཉི་མ་ཤར།
དེས་བོད་མི་རིགས་རང་གི་གསོ་བ་རིག་པའི་གཞུང་ལུགས་གསར་དུ་གཏོད་པར་
རྨང་གཞི་བཟང་པོ་ཞིག་བཏིངས་པ་བཅས་སོ། །
བཞི་པ། བཙན་པོ་མེས་ཨག་ཚོམ་དང་ཁྲི་སྲོང་ལྡེ་བཙན་གྱི་
སྐུ་དུས་སུ་ཐུན་མོང་མ་ཡིན་པའི་བོད་ཀྱི་གསོ་
རིག་གཞུང་ལུགས་མ་ལག་གསར་
དུ་བཏོད་པའི་སྐོར། །
བཙན་པོ་ཁྲི་ལྡེ་གཙུག་བརྟན་ནམ་མེས་ཨག་ཚོམ་གྱི་སྐུ་དུས་སུ་གྱིམ་ཤིང་
ཀོང་ཇོ་བོད་དུ་གདན་དྲངས། དུས་དེར་རྒྱ་ནག་ནས་རྩིས་པ་དང་སྨན་དཔྱད་
ཀྱི་གཞུང་ལུགས་དུ་མ་བོད་དུ་གདན་དྲངས་ཏེ་ཧྭ་ཤང་མ་ཧཱ་ཀྱིན་ད་དང༌། རྒྱ་
ཕྲུག་གར་མཁན། ཁྱུང་པོ་ཙི་ཙི། ཁྱུང་པོ་དམ་ཙུག ལྕོག་ལ་སྨོན་འབར་
སོགས་ཀྱིས་བོད་ཡིག་ཏུ་བསྒྱུར་ཞེས་གསུངས། དེ་དག་གི་ནང་ནས་སོ་མ་རཱ་
ཛའམ་《སྨན་དཔྱད་ཟླ་བའི་རྒྱལ་པོ་》ནི་ད་ཡོད་སྨན་གཞུང་ནང་ཆེས་སྔ་ཤོས་
ཤིག་ཡིན་ལ། དེའི་ རྩོམ་པ་པོ་དང༌། ལེའུ་ གྲངས། འགྱུར་བྱང་སོགས་ལ་
312



བཞེད་པ་མི་མཐུན་པ་མང་ཞིང་། 《ཀྲུང་གོའི་བོད་ཀྱི་གསོ་བ་རིག་པ》ལས་
ས《སྨན་དཔྱད་ཟླ་བའི་རྒྱལ་པོ》ཞེས་བྱ་བ་དེ་ནི་ད་ཡོད་སྨན་གཞུང་སྔ་ཤོས་དེ་
ཡིན་ཞིང་། དེ་ལ་ལེའུ་བཅུ་གཅིག་ཅན་དང་། ལེའུ་བརྒྱ་དང་སུམ་ཅུ་ཅན་ཡོད་
པ། དེ་བཞིན་ད་ལྟ་ཡོད་པའི་སྡེ་དགེ་པར་མའི་འགོ་བརྗོད་ལ་མགོན་པོ་ཀླུ་སྒྲུབ་
ཀྱིས་མཛད་པ་འདྲ་བ་ལ་མཇུག་བྱང་དུ་རྒྱུའི་དཔེ་ཆ་ཧང་ཀ་མ་ལ་དཔེ་བྱས་ཏེ་
རྒྱའི་ཧྭ་ཤང་པཎྜི་ཏ་མ་ཧཱ་ཡ་ན་(ཐེག་ཆེན་)དང་བོད་ཀྱི་ལོ་ཙཱ་བ་ཆེན་མོ་བི་རོ་ཙ་
ནས་འགྱུར་བྱང་བཀོད་པའི་ལེའུ་བརྒྱ་དང་བཅུ་གསུམ་ཡན་གྱི་བདག་ཉིད་ཅན་
དེ་ལ་འགྱུར་མི་འདྲ་བ་ཡོད་པ་ལས་གཅིག་རྒྱ་ནག་ནས་བསྒྱུར་པ་དང་། གཉིས་
འཕགས་ཡུལ་ནས་ཚུར་དར་བ། གསུམ་ཀོང་སྤྲུལ་ཡོན་ཏན་རྒྱ་མཚོས་མཛད་
པའི་《ཤེས་བྱ་ཀུན་ཁྱབ》ལས། “ མཁས་མང་བགྲོས་པའི་སོ་མ་རཱ་ཛ་བྱུང་ཞེས་
རྒྱ་བོད་མཁས་པ་ཚོས་མཉམ་དུ་མཛད་པའི་བསྟན་བཅོས་ཁྱད་པར་ཅན་ཞིག་
ཡིན་པར་གསུངས་འདུག'”(ཤོག་༦- ༧བར་）ཅེས་གསུངས་པ་ལྟར། སྨན་
གཞུང་དེ་ནི་རྩ་བའི་རིག་པའི་གཞུང་ལུགས་རྒྱ་ཆེ་ཞིང་ཕུན་སུམ་ཚོགས་པ་དང༌།
སྨན་སྦྱོར་གྱི་རྣམ་གྲངས་ཀྱང་ཤིན་ཏུ་མང་བས་ནང་དོན་གཙོ་བོའི་ཐོག་ནས་
བལྟས་ཚེ། མཁས་མང་བགྲོས་པས་སོ་མ་རཱ་ཛ་བྱུང་ཞེས་པ་ནི་དངོས་དོན་དང་
མཐུན་པ་ཞིག་འདུག་སྙམ། །
དུས་དེར་རྒྱ་ནག་དང་། རྒྱ་གར་སོགས་ནས་གསོ་དཔྱད་ཀྱི་གཞུང་ལུགས་
མང་པོ་བོད་དུ་བསྒྱུར་ཏེ་སྨན་དཔྱད་ཀྱི་བསྟན་པ་རྒྱ་ཆེ་སྤེལ། ཁྱད་པར་དུ་གཡུ་
ཐོག་རྙིང་མ་ཡོན་ཏན་མགོན་པོས་ཐུན་མོང་མ་ཡིན་པའི་བོད་ཀྱི་གསོ་བ་རིག་
པའི་གཞུང་ལུགས་གསར་དུ་བཏོད། །
གཅིག སྨན་ལྷ་གཉིས་པ་གཡུ་ཐོག་རྙིང་མ་ཡོན་ཏན་མགོན་པོ།
སྨན་ལྷ་གཉིས་པ་གཡུ་ཐོག་རྙིང་མ་ཡོན་ཏན་མགོན་པོ་ནི་ས་སྤྲེལ་(སྤྱི་ལོ
708)ལོར་སྟོད་ལུང་བདེ་ཆེན་ཤང་ཁོངས་གཡུ་ཐོག་སྒང་དུ་ཡབ་ཁྱུང་པོ་རྡོ་རྗེ་
313



དང་ཡུམ་རྒྱ་པ་ཆོས་སྒྲོན་གཉིས་ཀྱི་སྲས་སུ་སྐུ་འཁྲུངས། དགུང་ལོ་བརྒྱ་དང་ཉི་
ཤུ་རྩ་ལྔ་འཚོ་བཞུགས་གནང། དགུང་ལོ་གསུམ་ཐོག་ཡབ་ཀྱི་དྲུང་དུ་ཡི་གེ་འབྲི་
ཀློག་ལ་སྦྱང་པ་མཛད་པས་ཚེགས་མེད་དུ་མཁྱེན། སྐུ་ན་སོན་རྗེས་གསོ་རིག་ལ་
སྦྱང་པ་ལེགས་པར་མཛད་དེ་མཁས་པར་གྱུར། དེ་རྗེས་ཁོང་གི་མཚན་སྙན་ཆོས་
རྒྱལ་མེས་ཨག་ཚོམ་གྱི་སྙན་དུ་འཁྱོལ་བས་བསམ་ཡས་སུ་གདན་དྲངས། བོད་ཀྱི་
སྨན་པ་མཁས་པ་བྲང་ཏི་རྒྱལ་མཉེས་མཁར་ཕུག་སོགས་དང་རྩོད་གླེང་རྒྱ་ཆེ་
གནང་བས་གཡུ་ཐོག་པའི་མཁྱེན་དཔྱོད་ལ་བཙན་པོ་ཡབ་སྲས་དང་། བོད་ཀྱི་
སྨན་པ་མཁས་པ་རྣམས་དད་གུས་ཅིག་ཅར་རུ་འཆར། བཙན་པོས་སྐུའི་བླ་སྨན་
པར་བསྐོ་བཞག་གནང་། དེ་ནས་གཡུ་ཐོག་པ་ཆེན་པོ་དགུང་ལོ་ཉི་ཤུར་ཕེབས་
པའི་དུས་སུ་བཙན་པོའི་བཀའ་བཀོད་ལྟར། ཕྱོགས་བཞིའི་སྨན་པ་མི་དགུ་བོད་
དུ་གདན་དྲངས་ཏེ་གཡུ་ཐོག་ཡོན་ཏན་མགོན་པོ་དང་རྩོད་གླེང་མཛད། རྒྱ་ནག་
གི་སྨན་པ་སྟོང་གསུམ་དང་། རྒྱ་གར། བལ་པོ། ཁ་ཆེ། སོག་པོ། དོལ་པོ།
གྲུ་གུ། ལི་ཡུལ། ཁྲོམ་བཅས་ཕྱོགས་རིགས་ཀྱི་སྨན་པ་མི་དགུས་བོད་ལ་སྨན་པ་
ཡོད་མེད་དང༌། བོད་ལ་གསོ་བ་རིག་པའི་བཀའ་བབས་ཚུལ། བོད་ཀྱི་གསོ་
རིག་མཁས་པ་སོ་སོའི་ལུགས་གང་ཡིན། བོད་ཀྱི་གསོ་རིག་མཁས་པ་མི་དགུའི་
མ་འོངས་པའི་མཛད་པའི་སྐོར། གསོ་རིག་གི་འབྱུང་ཁུངས། སྨན་ཡན་ལག་
བརྒྱད་པ། ནད་ཡན་ལག་བརྒྱད་པ། གསོ་དཔྱད་ཡན་ལག་བརྒྱད་སོགས་བོད་
ཀྱི་གསོ་རིག་གི་འབྱུང་ཁུངས་དང༌། མཁས་པ་སོ་སོའི་ལུགས། གསོ་དཔྱད་ཀྱི་
གཞུང་སོགས་ཀྱི་དྲི་བ་བཏོན་པར་དྲིས་ལན་རེ་རེ་བཞིན་གསལ་ཞིང་རྒྱས་པར་
མཛད། ཁྱད་པར་དུ་བོད་ཀྱི་གསོ་རིག་མཁས་པ་སོ་སོའི་ལུགས་དང༌། སྨན་
ཡན་ལག་བརྒྱད་པ། ནད་ཡན་ལག་བརྒྱད་པ་སོགས་ཀྱི་སྐོར་ལ། 《གཡུ་ཐོག་
རྙིང་མ་ཡོན་ཏན་མགོན་པོའི་རྣམ་ཐར》ལས། “ བོད་ཀྱི་སྨན་པ་མི་དགུའི་
ལུགས་ནི་མ་འོངས་པ་ན་རིམ་པ་བཞིན་འདི་ལྟར་འབྱུང་སྟེ། བི་བྱིའི་ལུགས་ལ་
བི་བྱིའི་པོ་ཏི་ཁ་སེར། འུག་པའི་ལུགས་ལ་ལག་ལེན་གསལ་སྒྲོན། ཆེར་རྗེའི་
314



ལུགས་ལ་ཆེར་རྗེའི་ཟིན་ཐིག བྲང་ཏིའི་ལུགས་ལ་གདམས་ངག་གསེར་བྲེ་དང་
དངུལ་བྲེ། མི་ཉག་གི་ལུགས་ལ་རྡོ་སྦྱོར་ཆེན་མོ། གཡུ་ཐོག་པའི་ལུགས་ལ་གཡུ་ ་
ཐོག་བུ་དོན་ཉམས་ཡིག་ཁྲིད་ཡིག རྒྱུད་ཀྱི་ཆ་ལག་བཅོ་བརྒྱད། གཉའ་པའི་
ལུགས་ལ་འགྲེལ་པ་དྲི་མེད་འོད་ཟེར་འཕྲོས་པ་དབང་གི་རྒྱལ་པོ། སྟོད་སྨན་གྱི་
ལུགས་ལ་སྟོད་འགྲེལ་ གཟི་འོད་འབར་བ། མཐའ་བཞིའི་ལུགས་ལ་ བསྟན་
བཅོས་ལམ་གྱི་སྒྲོན་མེ་རྣམས་འབྱུང་ངོ་ཞེས་མ་འོངས་ལུང་བསྟན་དུ་གསུངས་
སོ”(ཤོག་༡༠༡)ཞེས་དང༌། ཡང་“གསོ་བ་ཕན་དང་ནད་སེལ་དང་། ། སྦྱོར་
བ་སྨན་དང་རྩི་དང་ནི། །ཞི་བར་བྱེད་པ་སྔགས་ཟླས་དང༌། ། འདི་དག་སྨན་
གྱི་ཡན་ལག་བརྒྱད། ། ལུས་ནད་བྱིས་པ་མོ་ནད་གདོན། ། རོ་རྩ་མཚོན་རྨ་དུག་
ནད་དང་། ། རྒས་པ་ནད་ཀྱི་ཡན་ལག་བརྒྱད། ། ལུས་ནད་གསོ་དང་བྱིས་པ་
གསོ། ། མོ་ནད་ གདོན་ནད་མཚོན་རྨ་ གསོ། ། རྒས་ དང་རོ་ རྩ་ དུག་ ནད་
གསོ། །གསོ་དཔྱད་ཡན་ལག་བརྒྱུད་པའོ། ། གཞན་ཡང་སྤྱི་གཙུག་རྐང་མཐིལ་
བར། ། ནད་ཀྱི་འབབ་ས་ གྲངས་མང་ཡང་། ། བསྡུ་ན་ཚ་གྲང་གཉིས་ལས་
མེད། ། སྨན་ གྱི་དབྱེ་བ་གྲངས་མང་ཡང་། ། བསྡུ་ན་བསིལ་དྲོད་གཉིས་ སུ་
འདུས། ། གསོ་དཔྱད་གཉེན་པོ་དཔག་མེད་ཀྱང་། ། བསྡུ་ན་སྨན་དཔྱད་ཟས་ .
སྤྱོད་བཞི། །”(ཤོག་ ༡༠༦ - ༡༠༧)ཞེས་གསུངས་པས། ཕྱོགས་རིགས་ཀྱི་
སྨན་པ་རྣམས་ཧ་ལས་ཏེ། བོད་ཁ་བ་ཅན་གྱི་ཡུལ་དུ་སྐྱེས་མཆོག་དམ་པ་འདི་ལྟ་
བུ་བཞུགས་པ་ནི་ཡ་མཚན་རེད་གསུངས་ནས་དད་གུས་ཅིག་ཅར་གྱིས་བསྟོད་
པའི་བསྔགས་བརྗོད་འདི་ལྟར་ཕུལ། །
“སྔོན་བསགས་སྦྱངས་པའི་ཡོན་ཏན་རབ་རྒྱས་ཤིང་། །
འགྲོ་བ་མགོན་མེད་རྣམས་ཀྱི་མགོན་གཅིག་པུ། །
གཡུ་ཐོག་པ་ཞེས་ཟླ་མེད་མཁས་པའི་མཆོག །
གྲུབ་པའི་གྲགས་སྙན་འབར་བ་ཁྱོད་ཕྱག་འཚལ། །
ཁྱད་པར་གསོ་རིག་གཞུང་ལུགས་བསྟན་པའི་སྲོག །
315



ཉམ་ཐག་འགྲོ་བ་ནད་པའི་སྐྱབས་གཅིག་པུ། །
བོད་ཡུལ་མུན་པ་སེལ་བའི་ཉི་མ་མཆོག །
གཡུ་ཐོག་ཆེན་པོའི་ཞབས་ལ་ཕྱག་འཚལ་ལོ། །”(《གཡུ་ཐོག་རྙིང་མ་
ཡོན་ཏན་མགོན་པོའི་རྣམ་ཐར་》ཤོག་༡༠༨)ཞེས་གསུངས་ནས། མཁས་པའི་
གཙུག་རྒྱན་དེའི་ཞབས་སྤྱི་བོར་བླངས་ཏེ་ཕྱོགས་རིགས་ཀྱི་སྨན་པ་ཚང་མས་ཕྱག་
འཚལ་བ་དང་། རྒྱལ་པོ་འཁོར་དང་བཅས་པས་གཡུ་ཐོག་ཡོན་ཏན་མགོན་པོར་
སྔར་བས་དད་གུས་རབ་ཏུ་སྐྱེས། དེ་ནས་ཆུ་སྤྲེལ་(སྤྱི་ལོ732)ལོར། གཡུ་ཐོག་
ཆེན་པོ་དགུང་ལོ་ཉི་ཤུ་རྩ་ལྔར་གསེར་སྲང་བརྒྱ་བསྣམས་ཏེ་བལ་ཡུལ་བརྒྱུད་རྒྱ་
གར་དུ་བྱོན་པའི་སྐབས་སུ་བལ་པོའི་སྨན་པ་མཁས་ཅན་བྷ་ན་ཤི་ལ་དང་མཇལ་
ཏེ་སྣེ་ལེན་དང་བྱ་དགའ་གང་ལེགས་གནང་། བལ་པོ་མང་པོས་གཡུ་ཐོག་པ་
ཆེན་པོ་ཕེབས་པ་ཤེས་ནས་འགྲོ་བ་ནད་པའི་དོན་དུ་ཞག་འགའ་ཞིག་བཞུགས་
དགོས་བྱུང་། དེ་ནས་རྒྱ་གར་དུ་བྱོན་པའི་སྐབས་དེར་བལ་པོའི་སྨན་པ་མཁས་
ཅན་གྱིས་བལ་པོའི་གསོ་རིག་མན་ངག་ཚད་པ་སྒོས་བཅོས་དང་རྡུལ་རུ་སྲི་བའི་
མན་ངག་རྣམས་ཕུལ། ཕེབས་སྐྱེལ་གཟབ་རྒྱས་ཞུས། གཡུ་ཐོག་པ་ཆེན་པོ་བལ་
ཡུལ་དང་རྒྱ་གར་གྱི་ས་མཚམས་རི་ཀུན་ཏུ་རྒྱུ་བར་ལོ་ཆེན་བཻ་རོ་ཙ་ན་དང་མཇལ།
ལོ་ཆེན་བཻ་རོ་ཙ་ནས་གཡུ་ཐོག་པ་ཆེན་པོ་ཡུལ་གང་དུ་བྱོན་ཟེར་བས། ང་རྒྱ་གར་
འཕགས་པའི་ཡུལ་དུ་གསོ་རིག་སོགས་ཀྱི་གདམས་ངག་ཞུ་བར་འགྲོ་གསུངས།
བི་རོ་ཙ་ནས་ང་ཡིས་ཀྱང་ལོ་ཙཱ་ཤེས། ལྷག་པར་དུ་པཎ་ཆེན་ཙནྡྲ་དེ་ཝ་ལ་རྒྱུད་
བཞི་གདམས་ངག་ཁ་སྐོང་དང་བཅས་པ་ལོངས། རྒྱལ་པོ་དང་ཁྱེད་ལ་འབུལ་
ཞེས་གསུངས་ནས། བོད་དུ་ཕར་ཕེབས་དགོས་ཞེས་ཇི་ལྟར་ཞུས་ཀྱང་། གཡུ་
ཐོག་པ་ཆེན་པོས་དཔལ་ལྡན་རྒྱུད་བཞི་ང་མ་སླེབས་བར་དུ་དབུ་རྩེའི་བར་ཁང་
གི་ཀ་བ་བུམ་གཟུགས་སུ་གཏེར་དུ་སྦོས་གསུངས། རྒྱལ་པོ་ཁྲི་སྲོང་ལྡེ་བཙན་
དང་ལོ་ཙཱ་བ་བཻ་རོ་ཙ་ནས་དེ་ལྟར་གསུངས་པ་བཞིན་གཏེར་དུ་སྦས་སོ། །《གཡུ་
ཐོག་རྙིང་མ་ཡོན་ཏན་མགོན་པོའི་རྣམ་ཐར》ལས་ “ དེ་ནས་གཡུ་ཐོག་པ་ཆེན་
316



པོས་ལོ་ཙཱ་བས་གསུངས་པ་ལྟར། པཎ་ཆེན་ཙནྡྲ་དེ་ཝའི་དྲུང་དུ་བྱོན་ནས་
གདམས་ངག་ཞུས་སོ། །པཎ་ཆེན་ཙནྡྲ་དེ་ཝའི་ཞལ་ནས། རྒྱུད་བཞིའི་ཁ་སྐོང་
གནང་ནས། ལོ་ཙཱ་བ་ཆེན་པོ་བཻ་རོ་ཙ་ནས་བསྒྱུར་པ་ལྟར་བོད་ཀྱི་རྒྱལ་པོ་དང༌།
སྨན་པ་ལ་གདམས་པ་བྱུང་ངམ་གསུངས་བྱུང་བས་སྔར་གྱི་ལོ་རྒྱུས་རྣམས་ཞུས་
སོ། ། དེ་ནས་པཎ་ཆེན་ཙནྡྲ་དེ་ཝས་གཡུ་ཐོག་པ་ལ་གསོ་རིག་གི་གདམས་པ་ལ་
སོགས་པའི་གདམས་པ་མང་དུ་གནང་”(ཤོག་ ༡༡༢ - ༡༡༣）ཞེས་གསུངས།
གཡུ་ཐོག་ཆེན་པོ་རྒྱ་གར་དུ་བྱོན་ནས་པཎྜི་ཏ་ཆེན་པོ་ཙནྡྲ་དེ་ཝར་གསེར་སྲང་ཉི་
ཤུ་རྩ་ལྔ་ཕུལ། གདམས་ངག་མང་དུ་གསན་ཏེ་མཁས་པའི་རྩེ་མོར་སོན། དེ་
ནས་བོད་དུ་ཚུར་ཕེབས་པས་བཙན་པོ་ཁྲི་སྲོང་ལྡེ་བཙན་དང་མཇལ་བས་ཐུགས་
ཤིན་ཏུ་མཉེས། གསོ་རིག་བསྟན་པ་ཡར་ངོའི་ཟླ་ལྟར་སྤེལ། །
དེ་ནས་ཆུ་རྟ་(སྤྱི་ལོ742)ལོར། དགུང་ལོ་སུམ་ཅུ་སོ་ལྔར་ཕེབས་པའི་
སྐབས་སུ་གཡུ་ཐོག་པ་ཆེན་པོས་གསེར་མང་པོ་བསྣམས་ཏེ་སླར་ཡང་རྒྱ་གར་
འཕགས་པའི་ཡུལ་དུ་བྱོན། བསྐྱར་དུ་རྒྱ་གར་གྱི་པཎྜི་ཏ་ཆེན་པོ་ཙནྡྲ་དེ་ཝའི་
ཞབས་ལ་གཏུགས། གསོ་ རིག་ལ་ སོགས་ པའི་གདམས་ངག་ མང་ དུ་གསན།
གཡུ་ཐོག་པ་ཆེན་པོར་འཁྲིད་ཡིག་བརྒྱ་རྩ་ཐོབ་སྟེ་བོད་དུ་ཕྱིར་ཕེབས། དུས་
དེར་རྒྱུད་བཞི་གཏེར་ནས་བཏོན་པ་དྲག་ཞུས་པས། གཡུ་ཐོག་པ་ཆེན་པོས་
བདག་རྒྱ་གར་དུ་ད་དུང་ཐེངས་གཅིག་འགྲོ་དགོས་པས། དེ་བར་མི་འདོན་པ་
ཞུ་ཞེས་གསུངས། །
དེ་ནས་ཤིང་བྱ་(སྤྱི་ལོ745)ལོར། གཡུ་ཐོག་པ་ཆེན་པོ་དགུང་ལོ་ཞེ་ལྔ་
བཞེས་པའི་དུས་ན་གསེར་མང་པོ་བསྣམས་ཏེ་སླར་ཡང་རྒྱ་གར་དུ་བྱོན། བླ་མ་
བརྒྱ་རྩ་གཅིག་དང་མཇལ། འབྲས་རྩིས་ཤིང་རྟའི་སྲོལ་འབྱེད་པ་སོགས་ཕྱི་ནང་
གི་རིག་གནས་དང་གདམས་ངག་མང་དུ་གསན། ཁྱད་པར་དུ་དཔལ་ལྡན་རྒྱུད་
བཞིའི་གབ་པ་གསལ་བྱེད་ཀྱི་ཐོ་བྱང་དང་བཅས་པ་ཐོབ་ནས་བོད་དུ་ཕྱིར་ཕེབས།
བཙན་པོ་ཁྲི་སྲོང་ལྡེ་བཙན་གཙོ་འཁོར་དང༌། བི་བྱི་ལེགས་མགོན། འུག་པ་
317



ཆོས་བཟང་ལ་སོགས་པ་བོད་ཀྱི་གསོ་རིག་མཁས་པ་མི་དགུ་ལ་སོགས་པ་སྨན་པ་
རྣམས་ཀྱི་དབུས་སུ་འདི་སྐད་གསུངས་སོ། །《གཡུ་ཐོག་རྙིང་མ་ཡོན་ཏན་
མགོན་པོའི་རྣམ་ཐར》ལས།
“བོད་ཀྱི་མངའ་བདག་གཙོ་མཛད་པའི། །
འདིར་ཚོགས་བོད་ཀྱི་སྨན་པ་རྣམས། །
མཁས་པ་གཡུ་ཐོག་མགོན་པོ་ངས། །
ཟུག་རྡུ་ཅན་གྱི་ནད་པ་དང་། །
ལན་ཆགས་བུ་དང་སློབ་མའི་ཚོགས། །
རྒྱ་གར་ཡུལ་དུ་ལན་གསུམ་ཕྱིན། །
བླ་མ་གྲུབ་ཐོབ་འགའ་དང་མཇལ། །
གདམས་ངག་རྒྱལ་པོའི་དཀོར་མཛོད་ཐོབ། །
རིག་གནས་ཕྱི་ནང་མཐའ་དག་ཤེས། །
སྡེ་སྐོར་ཕྱི་ནང་གསང་གསུམ་ཤེས། ། །
རིག་པའི་གནས་མཆོག་བཅོ་བརྒྱུད་ཤེས། །
རྒྱུད་འགྲེལ་སྟོང་དང་རྩ་གཅིག་ཤེས། །
མན་ངག་ཕན་བྱེད་གྲངས་ལས་འདས། །
དམར་འདེད་བརྒྱ་དང་དགུ་བཅུ་ཤེས། །
ཕྲན་ཚེགས་མན་ངག་རྩིས་ལས་འདས། །
རོ་བཀྲ་འཕྲུལ་གྱི་མེ་ལོང་ཤེས། །
བྱང་ཁོག་གསང་དབྱེ་མཛུབ་བཙུགས་ཤེས། །
ཐུར་དཔྱད་ནད་ཀྱི་ལྡེ་མིག་ཤེས། །
མངོན་ཤེས་ནད་ཀྱི་འཕྲུལ་འཁོར་ཤེས། །
གསང་ཐིག་རིན་ཆེན་སྒྲོན་མེ་ཤེས། །
ནག་རྩིས་འཁོར་འདས་གཏན་འབེབས་ཤེས། །
318



འབྲས་རྩིས་ཤིང་རྟའི་སྲོལ་འབྱེད་ཤེས། །
སྐར་རྩིས་རི་བོ་རྡུལ་འབེབས་ཤེས། །.
རིག་པའི་གནས་ལ་ང་རང་ཙམ། །
ཁྱད་པར་རྒྱུད་བཞི་ཐེམ་ཡིག་དང་། །
གབ་པ་གསལ་བྱེད་ཐོ་བྱང་དང་། ། །
རྒྱུད་ཀྱི་ཁ་སྐོང་དཀར་ཆག་དང་། ། ་
རྒྱུད་ཀྱི་ཆ་ལག་གདམས་པ་ཤེས། །
མེ་བཙའ་འདོམ་གཅོད་ནག་པོ་ཤེས། །
གཏར་ཁ་ལག་ལེན་འཕྱུག་མེད་ཤེས། །
གྱེན་འདྲེན་ལྕགས་ཀྱུས་ཉ་འཛིན་ཤེས། །
ཐུར་སྦྱོངས་རི་བོ་རྦབ་འགྲིལ་ཤེས། །
ཉམས་ཡིག་མཐོང་བ་དོན་ལྡན་ཤེས། །
ཁྲིད་ཡིག་བརྒྱ་དང་རྩ་བརྒྱུད་ཤེས། །”(ཤོག་གྲངས་ ༡༡༣ -
༡༡༥)ཞེས་གསུངས།
དུས་དེར་བཙན་པོ་ཁྲི་སྲོང་ལྡེ་བཙན་གཙོ་འཁོར་རྣམས་ཀྱང་ཐུགས་ཤིན་
ཏུ་དགྱེས་ནས། “རྒྱ་གར་ཡུལ་ལ་ལན་གསུམ་བྱོན། ། འགྲོ་མང་བུ་དང་སློབ་
མའི་དོན། ། གནད་ཟབ་མན་ངག་དུ་མ་བླངས། ། བོད་ཡུལ་མུན་པ་སེལ་བར་
མཛད། ། ཁྱད་པར་གསོ་དཔྱད་བསྟན་པ་སྤེལ། ། བཀའ་དྲིན་ཆེའོ་གཡུ་ཐོག་
པ། །”(ཤོག་ ༡༡༥）ཞེས་བསྔགས་བརྗོད་དཔག་མེད་མཛད་པ་དང་འབྲེལ།
དྭགས་ཀོང་ཁྱུང་གསུམ་གཡུ་ཐོག་པར་ཕུལ། །
དེ་ནས་བི་བྱི་ལེགས་མགོན་དང་། འུག་པ་ཆོས་བཟང་། མི་ཉག་རོང་རྗེ་
ལ་སོགས་པ་བོད་ཀྱི་གསོ་རིག་མཁས་པ་ཚོས་“འགྲོ་བའི་གཙུག་རྒྱན་སྨན་པའི་
དེད་དཔོན་ཆེ། ། བདག་ཅག་རྣམས་ཀྱི་མགོན་སྐྱབས་ཨེ་མ་ཚར། །”(ཤོག་
༡༡༦)ཞེས་བསྟོད་དབྱངས་ཡང་ཡང་ཕུལ། །
319



དེ་ནས་ལྕགས་ཡོས་(སྤྱི་ལོ751)ལོར། གཡུ་ཐོག་པ་ཆེན་པོ་དགུང་ལོ་
བཞི་བཅུ་ཞེ་ལྔ་བཞེས་པའི་དུས་སུ་དཔལ་ལྡན་རྒྱུད་བཞི་གཏེར་ནས་ཚུར་བླངས།
གསོ་དཔྱད་ཀྱི་སྐོར་སོགས་གཞུང་ལུགས་མང་དུ་བརྩམས་པ་སྟེ། རིག་གནས་ཕྱི་
ནང་ལ་ལེའུ་བརྒྱ་དང་སོ་གསུམ་དང་། སྡེ་སྐོར་ཕྱི་ནང་གསུམ་ལ་ལེའུ་ང་ལྔ།
རིག་པའི་གནས་མཆོག་བཅོ་བརྒྱད་འགྲེལ་པ་ཁ་སྐོང་དང་བཅས་པ། རྒྱུད་
འགྲེལ་སྟོང་དང་རྩ་གཅིག་ལ་ལེའུ་ཆིག་སྟོང་སུམ་བརྒྱ། དམར་འདེད་ཀྱི་མན་
ངག་ལ་ལེའུ་བརྒྱ་དང་དགུ་བཅུ། རྒྱུད་བཞིའི་ཐེམ་ཡིག་དང༌། གབ་པ་གསལ་
བྱེད་ཐོ་བྱང་རྒྱུད་ཀྱི་ཁ་སྐོང་། དཀར་ཆག ཆ་ལག་མེ་བཙའ་འདོམ་གཅོད་
ནག་པོ། ནག་རྩིས་འཁོར་ འདས་ གཏན་འབེབས་ ལ་ལེའུ་བརྒྱ་ དང་ ཉི་ ཤུ།
འབྲས་རྩིས་ལ་ལེའུ་ཉེར་ལྔ། གཏར་ཁ་ལག་ལེན་འཕྱུག་མེད་སོགས་པ་གསུང་
རྩོམ་གྲངས་ལས་འདས་པ་བརྩམས། འོན་ཀྱང་དཔལ་ལྡན་རྒྱུད་བཞི་ཇི་ལྟར་
བྱུང་བ་དང་། དེའི་རྩོམ་པ་པོའི་སྐོར་མཁས་པ་རྣམས་ཀྱི་བཞེད་སྲོལ་མི་འདྲ་བ་
མང་དུ་བྱུང་། གཡུང་དྲུང་བོན་ལུགས་པའི་ལྟ་བར་གཞིགས་ན། 《འབེལ་
གཏམ་ལུང་གི་སྙིང་པོ》ལས་“ རྒྱུད་བཞི་ཟེར་བ་འདི་ཉིད་བོ་རོས་བོན་ལས་
བསྒྱུར་བའི་རྟགས་སུ་ཞུ་བ་པོ་འཁོར་དྲང་སྲོང་དང་བཅས་ཀྱི་སྔགས་ཞིང་སྐད་
རང་སར་བཞག་པ་སོགས་ནི་བཀའ་རྟགས་སུ། ཞེས་མཁན་ཆེན་ཉི་མའི་བཀའ་
འགྱུར་སྒྲིག་ཐོ་ལས་སོ”(ཤོག་༡༥༦)ཞེས་གསུངས་པ་ལྟར་གསོ་རིག་གི་རྩ་བའི་
གཞུང་དཔལ་ལྡན་རྒྱུད་བཞི་དེའང་གཡུང་དྲུང་བོན་གྱི་སྨན་འབུམ་བཞི་སྟེ་རྩ་བ་
ཐུགས་འབུམ་སྔོན་པོ་དང༌། འཚོ་བྱེད་སྨན་འབུམ་དཀར་པོ། འཚོ་ཐབས་སྨན་
འབུམ་ཁྲ་ བོ། གསོ་བྱེད་ སྨན་ འབུམ་ནག་ པོ་ བཅས་ ལས་ བྱུང་ བར་ འདོད།
《ཀྲུང་གོའི་བོད་ཀྱི་གསོ་རིག》ལས་“ རང་ཅག་ཁ་བ་ཅན་པ་ཉིད་དང་ཉེ་བར་
འཚམ་པའི་གསོ་རིག་གི་གཞུང་ལུགས་ཁྱད་དུ་འཕགས་པ། དཔལ་ལྡན་རྒྱུད་
བཞི་ཞེས་ཡོངས་ སུ་ གྲགས་པ་འདི་ཉིད་ཆོས་རྗེ་རང་བྱུང་བ་དང༌། བུ་སྟོན་
ཐམས་ཅད་མཁྱེན་པ། སྟག་ཚང་ལོ་ཙཱ་བ་ཤེས་རབ་རིན་ཆེན། དུས་ཕྱིས་ཟུར་
320



མཁར་བློ་གྲོས་རྒྱལ་པོ་སོགས་དང་། གཡུ་ཐོག་པ་ཉིད་ཀྱིས་《ཡན་ལག་བརྒྱད་
པ》སོགས་འཕགས་ཡུལ་གྱི་གཞུང་དང༌། 《སོ་མ་རཱ་ཛ》སོགས་རྒྱ་ནག་ནས་
བསྒྱུར་པའི་གཞུང་། 《འཁོར་ལོ་བརྒྱད་པ》སོགས་ཞང་ཞུང་ནས་བསྒྱུར་པའི་
གཞུང༌ རྣམས་ ཀྱི་ དགོངས་ པ་ བླངས་ ནས་ བརྩམས་ པར་ བཞེད་” ཅེས་
གསུངས། །
ཟུར་མཁར་བློ་གྲོས་རྒྱལ་པོས་མཛད་པའི་《རྒྱུད་བཞི་བཀའ་དང་བསྟན་
བཅོས་རྣམ་ པར་ དབྱེ་ བ་ མུན་ སེལ་སྒྲོན་མེ》ཞེས་ པ་ བྲིས་ མའི་ ཤོག་ གྲངས་
༦བ༥པར་བོ་དོང་ཕྱོགས་ལས་རྣམ་རྒྱལ་གྱིས། བོད་སྨན་མཁས་པས་བྱས་པའི་
རྒྱུད་བཞི་བསླབ། ཅེས་འཁོད་པ་དང་། ཡང་དེར་པཎ་ཆེན་ཤཱཀྱ་མཆོག་པས་
ཀྱང་དེ་གཉིས་དང་མཐུན་པར་བཤད་པས། བོད་པས་བརྩམས་པའི་བསྟན་
བཅོས་རྣམ་དག་ཡིན་པ་ལུང་དེ་རྣམས་ཀྱིས་གྲུབ་བོ་(ཤོག་ ༣༡)ཞེས་གསུངས།
དེ་བཞིན་མཁས་པ་མང་པོའི་དགོངས་ཚུལ་ལུང་དྲངས་ཏེ་དགོས་པའི་དབང་
གིས་སངས་རྒྱས་ཀྱི་བཀའ་ཡིན་བརྗོད་པ་ཙམ་ལས་དོན་དུ་བོད་ཀྱི་མཁས་པ་རང་
གི་བརྩམ་བྱ་ཡིན་ཞེས་ཚིག་ཐག་བཅད་དེ་གསུངས། འོན་ཀྱང་རང་ཅག་གིས་དོ་
སྣང་བྱེད་དགོས་པར་《གཡུ་ཐོག་རྙིང་མ་ཡོན་ཏན་མགོན་པོའི་རྣམ་ཐར》ལས་
“ཁྲི་སྲོང་ལྡེ་བཙན་ཞེས་བྱ་ཡིས། ། བླ་སྨན་ལྷ་ཡི་རྗེ་རུ་འགྱུར། ། དེ་ཐོག་བི་རོ་
ཙ་ན་ཡིས། ། མཁས་པ་མི་དབང་ཙནྡྲ་ལ། ། དཔལ་ལྡན་རྒྱུད་བཞི་ལེགས་ཞུས་
ནས། ། བོད་དུ་སྒྱུར་བར་བྱེད་ པ་ ཡིས། ། གཡུ་ཐོག་ཡོན་ཏན་མགོན་པོ་
ཡིས། ། རྒྱུད་བཞིའི་ཚིག་དོན་གསལ་བར་བྱེད”(ཤོག་༧༩ - ༧༥）ཅེས་
གསུངས། ཡང་“དེ་ནས་བལ་པོ་དང་རྒྱ་གར་གྱི་མཚམས་རི་ཀུན་ཏུ་རྒྱུ་བར་ལོ་
ཙཱ་བ་བཻ་རོ་ཙ་ན་དང་མཇལ་བས། ལོ་ཙཱ་བ་ན་རེ་གཡུ་ཐོག་པ་གར་འབྱོན་ཟེར།
བདག་རྒྱ་གར་ལ་གསོ་རིག་སོགས་གདམས་ངག་ལེན་དུ་འགྲོ་བྱས་པས། ལོ་ཙཱ་
བ་ན་རེ། བདག་གིས་ཀྱང་ལོ་ཙཱ་བ་ཤེས། ཁྱད་པར་པཎ་ཆེན་ཙནྡྲ་དེ་ཝ་ལ་རྒྱུད་
བཞིའི་གདམས་པ་ཁ་སྐོང་དང་བཅས་པ་ལོངས། རྒྱལ་པོ་དང་ཁྱེད་ལ་སྤྲོད་
321



གསུངས་ཡོད་པས། བོད་ལ་འབྱོན་གསུངས་པས། གཡུ་ཐོག་པས་ལོ་ཙཱ་བ་ལ་
དཔལ་ལྡན་རྒྱུད་བཞི་བདག་ནམ་སླེབས་བར་ལ། བསམ་ཡས་དབུ་རྩེའི་བར་
ཁང་གི་ཀ་བ་བུམ་པ་ཅན་ལ་གཏེར་དུ་སྦོས་གསུངས་པས། ལོ་ཙཱ་བ་དང་རྒྱལ་
པོས་གཡུ་ཐོག་ཆེན་པོའི་གསུངས་ལྟར་གཏེར་དུ་སྦས་སོ་། །”(ཤོག་ ༡༡༢）
ཞེས་གསུངས། ཡང་“དེ་ནས་གཡུ་ཐོག་པ་ཆེན་པོས་དགུང་ལོ་ཞེ་ལྔ་བཞེས་པ་ལ།
རྒྱུད་བཞི་གཏེར་ནས་སྤྱན་དྲངས་ནས། རྒྱུད་ཀྱི་ཆ་ལག་ལ་སོགས་པའི་གསོ་
དཔྱད་ཀྱི་དཔེ་མང་པོ་རྩོམས་ཤིག་གསུངས་པའི་ལུང་བསྟན་བྱུང་ནས་རྒྱུད་ཀྱི་ཆ་
ལག་བཅོ་ བརྒྱད་ ལ་ སོགས་ པའི་ གསོ་དཔྱད་ དཔེ་ མང་ པོ་ གསུངས་”(ཤོག་
༢༦༧)ཞེས་འཁོད། གོང་དུ་ལུང་དྲངས་པ་དེ་དག་གི་ཐོག་ནས་དཔལ་ལྡན་
རྒྱུད་བཞིའི་རྩོམ་པ་པོའི་སྐོར། མཁས་པ་སོ་སོའི་བཞེད་སྲོལ་མི་འདྲ་བ་མང་
ཡང་དོན་དུ་དཔལ་ལྡན་རྒྱུད་བཞི་ནི་ལོ་ཆེན་བཻ་རོ་ཙ་ནས་པཎྜི་ཏ་ཙནྡྲ་དེ་ཝའི་
དྲུང་ནས་ཞུས་ཏེ་བོད་ཡིག་ཏུ་བསྒྱུར་བ་དང་། གཡུ་ཐོག་པ་ཆེན་པོ་འཕགས་
ཡུལ་དུ་ལན་གསུམ་བྱོན་ཏེ་རྒྱུད་བཞིའི་ཁ་སྐོང་ལ་སོགས་གདམས་ངག་མང་དུ་
གསན། མཐར་དགུང་ལོ་ཞེ་ལྔའི་སྐབས་རྒྱུད་བཞི་བསམ་ཡས་དབུ་རྩེའི་ཀ་བ་
བུམ་གཟུགས་ནང་ནས་ གདན་དྲངས། གཡུ་ ཐོག་ པ་ ཆེན་པོའི་《ཡན་ལག་
བརྒྱད་པ》དང་《སྨན་དཔྱད་ཆེན་མོ》དང་《སོ་མ་རཱ་ཛ》སོགས་ཀྲུང་དབྱིའི་
ལུགས་ཀྱི་བསྒྱུར་གཞུང་། 《འཁོར་ལོ་རྒྱལ་པོའི་བེ་བུམ》སོགས་ཞང་ཞུང་ནས་
བསྒྱུར་བའི་གསོ་རིག་གཞུང་ལུགས་ཀྱི་ཉིང་ཁུ་གཅིག་ཏུ་བསྡུས་ཏེ་བོད་དང་
འཚམ་པའི་ཁ་སྣོན་རྒྱ་ཆེ་མཛད་དེ། བོད་ཀྱི་ཁྱད་ཆོས་ལྡན་པའི་གསོ་རིག་གི་
གཞུང་ལུགས་ཀྱི་རྩ་བར་གྱུར་པ་ད་ལྟའི་དཔལ་ལྡན་རྒྱུད་བཞི་བྱུང་བར་འདོད་ན་
ལོ་རྒྱུས་དངོས་གཙོ་སྨྲ་བའི་ལྟ་བ་དང་མཐུན་པ་ཞིག་མིན་ནམ་སྙམ། །
དེ་ནས་ལྕགས་བྱི་(སྤྱི་ལོ760)ལོར། གཡུ་ཐོག་པ་ཆེན་པོ་དགུང་ལོ་ལྔ་
བཅུ་ང་ལྔར་ཕེབས་སྐབས་སློབ་མ་བདེ་བ་དཔལ་ཕྱག་ཕྱིར་ཁྲིད་གནང་མཛད་དེ་
ཀོང་པོ་སྨན་ལུང་དུ་བྱོན། སློབ་མ་སུམ་བརྒྱ་ཙམ་འདུས་པ་དེ་རྣམས་ལ་རྒྱུད་
322



བཞི་ཆ་ལག་ཁ་སྐོང་དང་བཅས་པ་བཀའ་ཁྲིད་གནང་བས། སློབ་མའི་ཁྲོད་ནས་
སྨན་འབུམ་པ་ལྔ་བཅུ་དང་། སྨན་པ་རབ་འབྱམས་པ་ལྔ་བཅུ། སྨན་པ་དཀའ་
བཅུ་པ་བརྒྱ་ཙམ་ཐོན། གསོ་རིག་གི་བསྟན་པ་རྒྱ་ཆེར་སྤེལ་ནས་ཀོང་པོར་མི་ལོ་
བཅུ་ཙམ་བཞུགས། །
《གཡུ་ཐོག་རྙིང་མ་ཡོན་ཏན་མགོན་པོའི་རྣམ་ཐར》དུ་“སྨན་པ་འབུམ་
རམས་པ་བྱ་བའི་གཞུང་ཚད་ནི། དཔལ་ལྡན་རྒྱུད་བཞི་རྩ་འགྲེལ་ཆ་ལག་ཁ་
སྐོང་མདོ་བྱང་ཕྱོགས་རིགས་ཀྱི་སྨན་པ་དགུས་བསྒྱུར་བའི་གསོ་དཔྱད་ཀྱི་དཔེ་
རྣམས་ དང༌། བོད་ ཀྱི་ མཁས་ པ་ མི་ དགུས་ མཛད་ པའི་ དཔེ་ རྣམས་ དང་།
འཕགས་པ་ཀླུ་སྒྲུབ་ཀྱིས་མཛད་པའི་བསྟན་བཅོས་སོ་མ་རཱ་ཛ་དང༌། ཨོ་རྒྱན་
རིན་པོ་ཆེས་མཛད་པའི་བདུད་རྩི་བུམ་པ། སློབ་དཔོན་དཔའ་བོས་མཛད་པའི་
ཡན་ལག་བརྒྱད་པའི་སྙིང་པོ་བསྡུས་པ། དྲང་སྲོང་དཔལ་ལྡན་ཕྲེང་བས་མཛད་
པའི་དྲང་སྲོང་སྙན་བརྒྱུད། ཁ་ཆེའི་པཎྜི་ཏ་ཟླ་དགས་མཛད་པའི་ཚིག་དོན་ཟླ་
ཟེར་སོགས་ཀྱི་རྩ་འགྲེལ་ཁ་སྐོང་ཆ་ལག་རྣམས་བློ་བ་ཐོན་ཅིང་། དེ་དག་གི་དོན་
ལག་ལེན་དུ་བསྒྲིམ་ཤེས་པ་ལ་བྱའོ། །
སྨན་པ་རབ་འབྱམས་པའི་གཞུང་ཚད་ནི། རྒྱུད་བཞི་རྩ་འགྲེལ། ཆ་ལག་
ཁ་སྐོང་མདོ་བྱང་། བོད་ཀྱི་མི་དགུས་མཛད་པའི་གདམས་པ་དང༌། བསྟན་
བཅོས་སོ་མ་རཱ་ཛ་དང༌། བདུད་བརྩི་བུམ་ པ་ རྩ་འགྲེལ་ཆ་ལག་དང་བཅས་
པའོ། །
སྨན་པ་དཀའ་བཅུ་པའི་གཞུང་ཚད་ནི། རྒྱུད་བཞི་རྩ་འགྲེལ་ཆ་ལག་ཁ་
སྐོང་མདོ་བྱང་དང་བཅས་པའོ། །
སྨན་པ་བསྡུས་ར་བའི་གཞུང་ཚད་ནི། རྩ་བཤད་ཕྱི་གསུམ་རྩ་འགྲེལ་ཆ་
ལག་ཁ་སྐོང་མདོ་བྱང་དང་བཅས་པ་ལ་བྱའོ། །”(ཤོག་༡༦༧ - ༡༦༨)ཞེས་
འཁོད། དུས་དེར་གཡུ་ཐོག་པ་ཆེན་པོས། གངས་ཅན་ཡུལ་དུ་གསོ་རིག་སློབ་
གཉེར་གྱི་སྲོལ་བཏོད། སློབ་མའི་ཚོགས་དྲིན་གྱིས་བསྐྱངས། སྨན་པ་འབུམ་
323



རམས་པ་དང་། སྨན་པ་རབ་འབྱམས་པ། སྨན་པ་དཀའ་བཅུ་པ། སྨན་པ་
བསྡུས་ར་བ་ བཅས་ ཀྱི་ གཞུང་ཚད་གཏན་འཁེལ་མཛད་ པས་ གསོ་ རིག་ སློབ་
གསོའི་བྱ་གཞག་ཡར་ངོའི་ཟླ་ལྟར་འཕེལ། །
དེ་ནས་གཡུ་ཐོག་པ་ཆེན་པོས་འགྲོ་བའི་ནད་སེལ་བའི་དོན་དུ་དར་རྩེ་
མདོར་བྱོན། རྒྱ་ནག་རྒྱལ་པོ་ལ་སོགས་པའི་འགྲོ་བ་མང་པོ་ནད་ཀྱི་སྡུག་བསྔལ་
ལས་བསྐྱབས། གདུལ་བྱ་འགྲོ་བའི་དོན་རྒྱ་ཆེ་མཛད་དེ་བོད་དུ་ཕྱིར་ཕེབས།
ཀོང་པོའི་སྨན་ལུང་དུ་སྨན་གྱི་དགོན་པ་ལྟ་ན་སྡུག་པ་ཞིག་ཕྱག་བཏབ། སྨན་
པའི་རིགས་སུ་གྱུར་པའི་བྱ་བྲལ་བ་ཐམས་ཅད་འཆད་ཉན་གྱི་སྒྲོ་འདོགས་ཆོད་པ་
བྱུང༌། དེ་རྗེས་སྐུ་འཁོར་ཧྲག་བསྡུས་དང་བཅས་ཙ་རིར་གནས་བསྐོར་དུ་ཕེབས།
དགུང་ལོ་བཅོ་ལྔར་ སོན་ པའི་ ཙ་རི་ བ་རྡོ་རྗེ་མཚོ་མོ་ ཁབ་ ཏུ་ བཞེས་ པ་ལས།
དགུང་ལོ་དགུ་བཅུར་ཕེབས་སྐབས་སྲས་གཡུ་ཐོག་འབུམ་སེང་འཁྲུངས་པ་དང༌།
དགུང་ལོ་གོ་གསུམ་ལ་སྲས་གཡུ་ཐོག་དཔལ་འབུམ་འཁྲུངས། གོ་དྲུག་པར་སྲས་
གཡུ་ཐོག་དགའ་དགའ་འཁྲུངས་པ་བཅས་སོ། །
མདོར་ན། གཡུ་ཐོག་རྙིང་མ་ཡོན་ཏན་མགོན་པོས་སྔ་རྗེས་སུ་བལ་ཡུལ་
བརྒྱུད་རྒྱ་གར་དུ་ཐེངས་གསུམ་བྱོན། འཕགས་ཡུལ་གྱི་པཎྜི་ཏ་ཆེན་པོ་ཙནྡྲ་དེ་
ཝའི་ཞབས་ལ་གཏུགས་ནས་གདམས་ངག་ཞུས་ པས་པཎྜི་ཏ་ཆེན་པོས་རྒྱུད་
བཞིའི་ཁ་ སྐོང་དང་། གསོ་ རིག་ གི་ གདམས་ངག་མང་པོ་གནང་། དེ་རྗེས་
དགུང་ལོ་སོ་ལྔར་ཕེབས་པའི་དུས་སུ་སླར་ཡང་འཕགས་ཡུལ་དུ་བྱོན་ནས་པཎྜི་ཏ་
ཆེན་པོ་ཙནྡྲ་དེ་ཝའི་དྲུང་ནས་བཀའ་གདམས་མན་ངག་དུ་མ་གསན། ཁྱད་པར་
དུ་འཁྲིད་ཡིག་བརྒྱ་རྩ་ཐོབ་སྟེ་བོད་དུ་ཕྱིར་ཕེབས། ཤིང་བྱ་(སྤྱི་ལོ745)ལོར་
གཡུ་ཐོག་པ་ཆེན་པོ་རྒྱ་གར་དུ་ཐེངས་གསུམ་པ་བྱོན། བླ་མ་བརྒྱ་རྩ་གཅིག་དང་
མཇལ། འབྲས་རྩིས་ཤིང་རྟའི་སྲོལ་འབྱེད་ལ་སོགས་པ་ཕྱི་ནང་གི་རིག་གནས་
དང་གདམས་ངག་མང་དུ་གསན། ལྷག་པར་དུ་དཔལ་ལྡན་རྒྱུད་བཞིའི་གབ་པ་
གསལ་བྱེད་ཀྱི་ཐོ་བྱང་དང་བཅས་པ་ཐོབ་ནས་བོད་དུ་ཕྱིར་ཕེབས། དཔལ་ལྡན་
324
མས་



རྒྱུད་བཞི་གཏེར་ནས་གདན་དྲངས། བོད་ཀྱི་གསོ་རིག་མཁས་པ་མི་དགུ་ལ་
སོགས་པར་གསོ་རིག་གི་གཞུང་ལུགས་མང་པོ་བཀའ་ཁྲིད་གནང༌། སློབ་མའི་
ཚོགས་དྲིན་གྱིས་བསྐྱངས། བོད་གངས་ཅན་ཡུལ་དུ་གསོ་རིག་སློབ་གསོ་དང་།
སྨན་པའི་ལས་གནས་གོ་མིང་གསར་དུ་བཏོད། དེ་རྗེས་མེས་རྒྱལ་ནང་སའི་ཡུལ་
གྲུ་མང་པོར་ཕེབས་ཏེ། རྒྱལ་པོ་དང་གདུལ་བྱ་འགྲོ་བ་མང་པོ་ནད་ཀྱི་སྡུག་
བསྔལ་ལས་བསྐྱབས། ཀྲུང་དབྱིའི་གསོ་བ་རིག་པ་མཁས་ཅན་མང་པོའི་ཞབས་
ལ་གཏུགས། ཀྲུང་དབྱིའི་གསོ་བ་རིག་པའི་གཞུང་ལུགས་སྤྱི་དང་། ཁྱད་པར་
དུ་བོད་ཡིག་ཏུ་བསྒྱུར་བའི་སྨན་དཔྱད་ཆེ་མོ་ལ་སོགས་པར་དཔྱད་ཞིབ་ཉམས་
ལེན་དང་ བླངས་ དོར་གང་ ཟབ་ མཛད། དེ་ བཞིན་ མཁས་ པ་ མི་ དགུ་ དང་།
ཕྱོགས་རིགས་སྨན་པ་མི་དགུའི་ལག་ལེན་དངོས་ཀྱི་མྱོང་ཆ་མཐའ་ཡས་པ་བླངས།
བོད་ཀྱི་གནའ་བོའི་གསོ་ རིག་གཞུང་ལུགས་དང་ལག་ལེན་དངོས་ཀྱི་མྱོང་ཆ་
སོགས་ཕྱོགས་གཅིག་ཏུ་བསྡུས་ཏེ་ཐུན་མོང་མ་ཡིན་པའི་བོད་ཀྱི་གསོ་བ་རིག་པའི་
རྩ་བའི་གཞུང་ལུགས་ དང་། བརྟག་ཐབས་རིག་པ། དཔྱད་ ཐབས་ རིག་པ།
སྨན་སྦྱོར་རིག་པ་སོགས་གཞུང་ལུགས་མ་ལག་ལྡན་པ་གསར་དུ་བཏོད། སློབ་མེ་
ཆིག་སྟོང་སུམ་བརྒྱ་ལྷག་ཙམ་བྱུང་། གངས་ཅན་ཡུལ་གྱི་འགྲོ་བ་ཇི་སྙེད་པ་ནད་
ཀྱི་སྡུག་བསྔལ་ལས་བསྐྱབས་པས་སྨན་ལྷ་གཉིས་པ་གཡུ་ཐོག་རྙིང་མ་ཡོན་ཏན་
མགོན་པོ་ཞེས་སྙན་པའི་མཚན་བཟང་འཇིག་རྟེན་ཁམས་གསུམ་དུ་གྲགས་པར་
གྱུར། མཐར་དགུང་གྲངས་བརྒྱ་དང་ཉེར་ལྔའི་ཐོག་ཏུ་དགོངས་པ་མྱ་ངན་ལས་
འདས་པ་བཅས་སོ། །
དུས་དེར་སྔ་རྗེས་སུ་བོད་ཀྱི་སྨན་པ་མཁས་པ་མི་དགུ་བྱོན་ནས་འགྲོ་དོན་
རྒྱ་ཆེར་སྤེལ། དེ་དག་བྱོན་པའི་དུས་ཚོད་ཐད་མཁས་པ་སོ་སོའི་བཞེད་པ་མི་
འདྲ་བ་མང་ཞིང༌། ཁྱད་པར་དུ་《གཡུ་ཐོག་རྙིང་མ་ཡོན་ཏན་མགོན་པོའི་རྣམ་
ཐར་》དུའང་ཁ་ཆེའི་སྨན་པས། བོད་ཀྱི་སྨན་པ་མཁས་པ་མི་དགུ་དུས་མཉམ་དུ་
བྱོན་ནམ་རིམ་ཅན་དུ་བྱོན་ཟེར་བས། གཡུ་ཐོག་པ་ཆེན་པོས། མཁས་པ་དེ་
325



རྣམས་རིམ་ཅན་དུ་བྱོན་གསུངས། ཡང་གཡུ་ཐོག་པ་ཆེན་པོ་རྒྱ་གར་འཕགས་
པའི་ཡུལ་ནས་ཚུར་བྱོན་པའི་དུས་སུ་སྨན་པ་མི་དགུ་མགྲིན་གཅིག་ཏུ་སྡེབས་ནས་
བསྟོད་པ་ཕུལ་བ་དང་། སྨན་པ་མི་དགུས་ཞབས་སྤྱི་བོར་བླངས་སོ་ཞེས་མང་དུ་
བཀོད་སྟབས་སྔ་རྗེས་དབར་འགལ་བ་ཆེ་བར་སྣང་། མཁས་པ་མང་པོ་ཞལ་
མཐུན་པར་བི་བྱི་ལེགས་ མགོན་དང་། མཐའ་བཞི་དར་པོ། བྲང་ཏི་ རྒྱལ་
བཟང་། གཉའ་པ་ཆོས་བཟང་བཅས་སྐྱེས་ཆེན་བཞི་ནི་ཆོས་རྒྱལ་ཁྲི་སྲོང་ལྡེ་
བཙན་སྐབས་ཀྱི་བླ་སྨན་པ་དང་། དེ་མིན་རྣམས་འོད་ལྡེའི་སྲས་མངའ་བདག་
རྩེ་ལྡེའི་སྐུ་དུས་རབ་བྱུང་དང་པོའི་མེ་འབྲུག་(སྤྱི་ལོ1076)ལོར། དབུས་གཙང་
ཁམས་གསུམ་གྱི་སྡེ་སྣོད་འཛིན་པ་དང་རྒྱ་གར་སོགས་ཀྱི་ལོ་པཎ་མང་པོ་མངའ་
རིས་སུ་འདུས་པའི་དུས་དེར་ཡིན་ཞེས་གསུངས། །
གཉིས། བོད་ཀྱི་སྨན་པ་མཁས་པ་མི་དགུ།
སྟོད་ན་ཆེར་རྗེ་ཞིག་པོ་དང་། འུག་པ་ཆོས་བཟང་། བི་བྱི་ལེགས་མགོན་
གསུམ། བར་ན་གཡུ་ཐོག་ཡོན་ཏན་མགོན་པོ། མི་ཉག་རོང་རྗེ། བྲང་ཏི་རྒྱལ་ ་
བཟང་གསུམ། སྨད་ན་གཉའ་པ་ཆོས་བཟང༌། སངས་རྒྱས་མཐའ་བཞི། སྟོང་
པ་གྲགས་རྒྱལ་བཅས་གསུམ། མཁས་པ་དེ་རྣམས་ཀྱིས་བོད་གངས་ཅན་ཡུལ་གྱི་
གསོ་རིག་གཞུང་ལུགས་སྤྱི་དང༌། ཁྱད་པར་དུ་དཔལ་ལྡན་རྒྱུད་བཞི་དར་བར་
བྱེད་པར་འབད་པ་ལྷོད་མེད་གནང་བ་མ་ཟད། རང་སོ་སོའི་ལུགས་ཀྱི་བསྟན་
བཅོས་ལམ་གྱི་སྒྲོན་མེ་མང་དུ་བརྩམས་ནས་ཐུན་མོང་མ་ཡིན་པའི་བོད་ཀྱི་གསོ་
བ་རིག་པའི་གཞུང་ལུགས་གསར་དུ་གཏོད་ཆེད་མཛད་རྗེས་བསམ་གྱིས་མི་ཁྱབ་
པ་བཞག་གནང་བ་རེད། གཤམ་དུ་མཁས་པ་དེ་རྣམས་ཀྱི་མཛད་པ་རྣམས་
རགས་ཙམ་བཀོད་པ་འདི་ལྟར།
སྟོདཀྱི་སྨན་པ་མཁས་པ་མི་གསུམ་གྱི་ཡ་གྱལ་ཆེར་རྗེ་ཞིག་པོ་ནི། མང་མཁར་གྱི་
གཞུང་ན་ཆེར་རྗེའི་གུང་ཞེས་པ་མཁར་དང་བཅས་པ་ཡོད། མཁས་པ་འདི་ཡི་
326



འཁྲུངས་འདས་ཀྱི་ལོ་སོགས་ཞིབ་ཕྲའི་ལོ་རྒྱུས་ཀྱི་དཔྱད་གཞིའི་ཡིག་རིགས་ད་
བར་རྙེད་པ་དཀའ་ཞིང༌། ད་ཡོད་ལོ་རྒྱུས་དཔྱད་གཞིའི་ཡིག་རིགས་ལ་གཞིགས་
ན། མཁས་པ་འདི་ནི་ལོ་ཆེན་རིན་ཆེན་བཟང་པོའི་སློབ་བརྒྱུད་ གྲས་ཀྱི་སྔ་
རབས་སྨན་བླ་ལྷ་ལྟ་བུ་བཅུར་གྲགས་པའི་བྱེ་བྲག་སྨན་དཔྱད་གཞུང་ལུགས་ལ་
ཁྱད་དུ་འཕགས་པ་ཞིག་ཡིན། ཁོང་གིས་བོད་ཀྱི་གསོ་རིག་གི་གཞུང་ལུགས་སྤྱི་
དང༌། ཁྱད་པར་དུ་དཔལ་ལྡན་རྒྱུད་བཞི་དར་སྤེལ་གནང་ཆེད་འབད་པ་ལྷོད་
མེད་གནང་བ་མ་ཟད། བོད་རང་ཉིད་ཀྱི་གསོ་རིག་གཞུང་ལུགས་གསར་དུ་
གཏོད་ཆེད་《ཤེས་བྱ་སྤྱིའི་ཁོག་འབུགས་རྒྱལ་མཚན་རྩེར་འབར་》དང༌། 《ས་
བཅད་དོན་འཁྲིགས་འབྱེད་པའི་ལྡེའུ་མིག》《དཀའ་ཚོམ་གེགས་སེལ་གནམ་
ལྕགས་འཁོར་ལོ》《ཚིག་དོན་ཞིབ་རྒྱས་སུ་འགྲེལ་པ་མུ་ཏིག་ཕྲེང་བ》རྒྱས་བསྡུས་
གཉིས་སོགས་སྨན་དཔྱད་གཞུང་ལུགས་མང་དུ་བརྩམས། སློབ་མ་མང་པོ་དྲིན་
གྱིས་བསྐྱངས། དེ་དག་གི་ནང་ནས་གྲགས་ཆེ་བ་ནི་བདེ་བ་དཔལ་དང༌། ཡོན་
ཏན་རྒྱ་མཚོ། གཙང་སྟོད་དར་མ་མགོན་པོ་སོགས་ཡིན། །་
སྟོད་ཀྱི་སྨན་པ་མཁས་པ་མི་གསུམ་གྱི་ཡ་གྱལ་འུག་པ་ཆོས་བཟང་ནི། ཆོས་རྒྱལ་ཁྲི་
སྲོང་ལྡེ་བཙན་གྱི་སྐུ་དུས་སུ་སློབ་དཔོན་པདྨ་འབྱུང་གནས་ཀྱི་ཟབ་ཆོས་བཀའ་
བབས། སོ་ཡེ་ཤེས་དབང་ཕྱུག་དང་། ཟུར་ཤཱཀྱ་འབྱུང་གནས། གནུབས་
སངས་རྒྱས་ཡེ་ ཤེས་ བཅས་ ལ་ སོ་ཟུར་གནུབས་ གསུམ་ཞེས་འབོད། གསང་
སྔགས་སྔ་འགྱུར་བཀའ་མའི་བརྒྱུད་པའི་ཆུ་འགོ་རྙིང་མའི་སློབ་དཔོན་ཆེན་པོ་
གསུམ་གསང་སྔགས་ཀྱི་རྒྱལ་པོར་གྲགས། དུས་དེར་འུག་པ་ཆོས་བཟང་སོགས་
ཀྱི་གསང་སྔགས་རྙིང་མ་ལ་ཐོས་བསམ་སྒོམ་གསུམ་མཐར་ཕྱིན་བྱུང་བའི་སྐོར།
རྒྱལ་མཆོག་ལྔ་པ་ངག་དབང་བློ་བཟང་རྒྱ་མཚོས་མཛད་པའི་《རྩིས་དཀར་ནག་
ལས་བརྩམས་ པའི་དྲིས་ལན་ ཉིན་བྱེད་དབང་ པོའི་ སྣང་ བ་》ཞེས་ པའི་ ནང་
གསལ་བར་འཁོད་ ཅེས་ གསུངས། དེ་ བཞིན་ མངའ་རིས་ སྨན་པ་ཆོས་སྐྱོང་
བཟང་པོའི་《གསོ་རིག་ཁོག་འབུགས་བདུད་རྩི་ཆུ་རྒྱུན》ཞེས་པའི་ནང་། འུག་
327



པ་ལུང་ པ་ཞེས་རྙིང་མ་བ་ཡིན་ཏེ་འདིའི་བརྒྱུད་པ་ད་ལྟའང་ཡོད། བསྟན་
བཅོས་ནི་《ཡན་ལག་ཁོག་ པ་ སྒྲོན་བཞིའི་བསྡུས་དོན》དང་། 《འདུ་བ་སྤྱི་
བཅོས》ཞེས་མཛད་ཅེས་འཁོད། གཡུ་ཐོག་རྙིང་མ་ཡོན་ཏན་མགོན་པོའི་གསུང་
ལས་“འུག་པའི་ལུགས་ལ་ལག་ལེན་གསལ་སྒྲོན་”ཞེས་གསུངས་པས། གསོ་རིག་
མཁས་ཅན་དེས་ དཔལ་ ལྡན་ རྒྱུད་ བཞི་དར་སྤེལ་ གནང་བའི་ཆེད་དུ་མཛད་
འཕྲིན་རྒྱ་ཆེར་སྤེལ་བ་བཅས་སོ། །
སྟོད་ཀྱི་སྨན་པ་མཁས་པ་མི་གསུམ་གྱི་ཡ་གྱལ་བི་བྱི་ལེགས་མགོན་ནི། ལྷ་ཐོ་ཐོ་རི་
གཉན་བཙན་གྱི་སྐུ་དུས་སུ་རྒྱ་གར་འཕགས་པའི་ཡུལ་ནས་གསོ་བ་རིག་པར་
མཆོག་ཏུ་མངའ་བའི་བི་བྱི་དགའ་བྱེད་དང༌། བི་ལྷ་དགའ་མཛེས་གཉིས་བོད་
དུ་ཕེབས། གསོ་རིག་གི་བསྟན་པའི་ཉི་མ་ཤར། བི་བྱི་དགའ་བྱེད་དང་སྲས་མོ་
ཡིད་ཀྱི་རོལ་ཆ་མཉམ་ དུ་བཤོས་ པ་ལས་ སྨན་ པ་ དུང་ གི་ ཐོར་ཅོག་འཁྲུངས།
དེའི་གཙང་ཕྱོགས་ཀྱི་གདུང་རྒྱུད་ཅིག་དང་ཏ་ཟིག་གི་སྨན་པ་ག་ལེས་ནོར་སྲས་
གསུམ་བྱུང་བས་སྲས་བགྲེས་པ་གཙང་ཕྱོགས་སུ་བྱོན་ནས་དེ་དང་གཉེན་སྒྲིག་
གནང་བའི་རྒྱུད་པ་ཞིག་ཡིན། དེས་བོད་ཀྱི་གསོ་རིག་གི་གཞུང་ལུགས་སྤྱི་དང་།
ཁྱད་པར་དུ་དཔལ་ལྡན་རྒྱུད་བཞི་དར་ཞིང་རྒྱས་པར་སྤེལ་བ་མ་ཟད། ཐུན་
མོང་མ་ཡིན་པའི་བོད་གངས་ཅན་ཡུལ་གྱི་གསོ་རིག་བསྟན་པ་གསར་དུ་གཏོད་
ཆེད་དཀའ་བ་དུ་མ་ཁྱད་དུ་བསད། གཡུ་ཐོག་པ་ཆེན་པོས། བི་བྱིའི་ལུགས་ལ་
བི་བྱིའི་པོ་ཏི་ཁ་སེར་ཞེས་གསུངས། སློབ་མའི་ཚོགས་དྲིན་གྱིས་བསྐྱངས་པ་ལས་
དེ་དག་གི་ནང་ནས་གཙོ་བོར་གྱུར་པ་ནི། ཞང་དང་། སྟོང་། བྲང་ཏི་བཅས་
གསུམ་ཡིན། །
བར་གྱི་སྨན་པ་མཁས་པ་མི་གསུམ་གྱི་ཡ་གྱལ་མི་ཉག་རོང་རྗེ་ནི། འཁྲུངས་ཡུལ་
ཁམས་མི་ཉག་ཡུལ་ན་ཡིན་ལ། མཁས་པ་དེ་ནི་དམར་དཔྱད་ལ་ཤིན་ཏུ་མཁས་
པ་དང་། དེས་《དུལ་ཆེན་ནག་པོ་རྨ་ཆའི་སྐོར་གསུམ》དང་། 《དམྱལ་བ་ཁྲག་
འཛགས》ལ་སོགས་པ་མཛད། སྡེ་སྲིད་སངས་རྒྱས་རྒྱ་མཚོས་མཛད་པའི་《ཁོག་
328



འབུགས》དང་། བརྩོན་འགྲུས་སྙིང་པོས་མཛད་པའི་《ས་ཁུག》ལ་སོགས་པ་མི་
ཉག་ལུགས་ཡིན་ཞེས་གསུངས། གཡུ་ཐོག་པ་ཆེན་པོས། མི་ཉག་གི་ལུགས་ལ་
རྡོ་སྦྱོར་ཆེན་མོ་ཞེས་གསུངས་པ་ལྟར་མཁས་པ་དེས་རང་ལུགས་དྲི་མ་མེད་པ་རྒྱ་
ཆེར་སྤེལ། ཐུན་མོང་མ་ཡིན་པའི་བོད་ཀྱི་གསོ་ རིག་གཞུང་ལུགས་གསར་དུ་
གཏོད་ཆེད་མཛད་རྗེས་རླབས་ཆེན་བཞག་གནང་བ་བཅས་སོ། །
བར་གྱི་སྨན་པ་མཁས་པ་མི་གསུམ་གྱི་ཡ་གྱལ་བྲང་ཏི་རྒྱལ་བཟང་ནི། རོང་ངུར་
སྨིག་རྒྱུད་དུ་བྱུང་ཞིང་། དེའི་ཐོག་མའི་གདུང་རྒྱུད་བཙན་པོ་ཁྲི་ལྡེ་གཙུག་ལྡན་
སྐུ་དུས་ཀྱི་བླ་སྨན་བྲང་རྒྱལ་གཉེས་མཁར་ཕུག་ཡིན་ལ། རྒྱུད་པ་ན་རིམ་བཙན་
པོའི་བླ་སྨན་པར་དབང་བསྐུར་བ་ ལོ་རྒྱུས་ ཐམས་ ཅད་ མཐུན་ཞེས་གསུངས།
མཁས་པ་དེས་《བྱང་ཁོག་དོན་ཐིག》དང༌། 《ཚིག་དོན་བརྒྱ་པ》 ཁྱད་པར་དུ་
《དཔྱད་བཅུ་གཉིས》དང་། 《དམར་སྒྲོམ་ཆེན་པོ》ལ་སོགས་པ་མཛད། གཡུ་
ཐོག་པ་ཆེན་པོས། བྲང་ཏིའི་ལུགས་ལ་གདམས་ངག་གསེར་བྲེ་དང་དངུལ་བྲེ་
ཞེས་གསུངས། ཐུན་མོང་མ་ཡིན་པའི་བོད་ཀྱི་གསོ་རིག་གཞུང་ལུགས་དར་ཞིང་
རྒྱས་པར་སྤེལ་ཆེད་མཁས་པ་དེས་སློབ་མའི་ཚོགས་དྲིན་གྱིས་བསྐྱངས། རང་
ལུགས་དྲི་མ་མེད་པར་སྤེལ་བ་བཅས་སོ། །
སྨད་ཀྱི་སྨན་པ་མཁས་པ་མི་གསུམ་གྱི་ཡ་གྱལ་གཉའ་པ་ཆོས་བཟང་ནི། མདོ་
ཁམས་བྱང་ཕྱོགས་གེ་སར་ གྱི་ཡུལ་གྲུར་དབང་བསྒྱུར་བའི་ཆོས་ རྒྱལ་ དགེ་བ་
འཛིན་ཞེས་བྱ་བ། ཆོས་སྲིད་གཉིས་ཀར་མཁྱེན་རྒྱ་ཤིན་ཏུ་ཆེ་བ། སྐྱེ་བ་ཐམས་
ཅད་ལ་ཉེ་རིང་མེད་པར་བྱམས་ཀྱིས་བསྐྱངས་པས། འགྲོ་བ་ཀུན་གྱིས་རྗེ་འདི་
ཉིད་གཉའ་བར་འཁུར་བ་འོས་སོ་ཞེས་ངག་མཐུན་པས་མཚན་དུ་གཉའ་པར་
གྲགས། དེའི་གདུང་སྲས་ལྔ་ཡི་བགྲེས་ཤོས་གཉའ་པ་ཆོས་བཟང་ནི་བཞིན་གྱི་
དཀྱིལ་འཁོར་བཟང་ཞིང་། གཞན་ལ་གུས་པ་ཆེ་བ། ཤེས་རབ་ཀྱི་རྩལ་དང་
ལྡན་པ་ཞིག་ཡོད་ཅིང་། སྙན་པའི་མཚན་བཟང་གང་སར་ཁྱབ་སྟེ་བཙན་པོ་ཁྲི་
སྲོང་ལྡེ་བཙན་གྱི་སྙན་དུ་འཁྱོལ། བཙན་པོའི་བཀའ་བཀོད་ལྟར། མཁས་པ་དེ་
329



མདོ་ཁམས་ནས་དབུས་སུ་བསྐོང་གནང་མཛད། བཙན་པོས་གསེར་གྱི་པ་ཏྲ་
མང་པོ་དང་སྐུ་འཁོར་བཅས་རྒྱ་གར་འཕགས་པའི་ཡུལ་དུ་གསོ་རིག་གཞུང་
ལུགས་ལ་སྦྱང་པ་དང་། པཎྜི་ཏ་གདན་དྲངས་པར་མངགས། འཕགས་ཡུལ་དུ་
ལོ་མང་བཞུགས་ཏེ་རིག་པའི་གནས་ཀུན་ལ་སྦྱང་པ་དཔྱིས་ཕྱིན་པ་མཛད་དེ་
མཁས་པའི་རྩེ་མོར་སོན། - དེ་ནས་བོད་དུ་ཕྱིར་ལོག་ཕེབས་པས་བཙན་པོ་ཐུགས་
ཤིན་ཏུ་མཉེས་ནས་བླ་མཆོད་དང་བླ་སྨན་ཟུང་དུ་དབང་བསྒྱུར། བོད་ཀྱི་སྨན་
པ་མི་དགུའི་གཙུག་ཕུད་དུ་གྱུར། གཡུ་ཐོག་པ་ཆེན་པོས། གཉའ་པའི་ལུགས་
ལ་འགྲེལ་པ་དྲི་མེད་འོད་ཟེར་འཕྲོས་པ་དབང་གི་རྒྱལ་པོ་ཞེས་གསུངས། དེས་
རང་ལུགས་དར་ཞིང་རྒྱས་པར་སྤེལ། རྗེས་སུ་གཉའ་པ་ནམ་མཁའ་གཞོན་ནུ་
དང་། གཉའ་པ་རྡོ་རྗེ་འབུམ་སོགས་གཉའ་པའི་རྒྱུད་འཛིན་མཁས་པ་དུ་མ་
བྱོན། །
སྨད་ཀྱི་སྨན་པ་མཁས་པ་མི་གསུམ་གྱི་ཡ་གྱལ་སངས་རྒྱས་མཐའ་བཞི་ནི། དེ་ཡང་
ཐོག་མའི་གདུང༌རྒྱུད་ནི་མཐའ་བཞི་སྟོང་གསུམ་གང་བས་བཙུན་མོ་ཁབ་ཏུ་
བཞེས་པ་ ལས་ བྱུང་ བའི་ རྒྱུད་ པ་ ཡིན། དར་ བྱེད་ ལྔ་ བཅུ་ ཞེས་ པའི་ནང་།།
མཐའ་བཞི་ རིན་ཆེན་ཞེས་བྱ་བས། སྐྲ་ ཤད་འཛིང་ པའི་ དོན་ བསྡུས་ དང༌།
དར་སེང་མགོ་བོའི་བཅོས་པ་སོགས་ཞེས་གསུངས་པ་ཙམ་ལས་མཐའ་བཞི་དར་
པོའི་མཚན་དངོས་གསལ་བར་མི་འཁོད་ཅིང་། གཡུ་ཐོག་ཆེན་པོས། མཐའ་
བཞིའི་ལུགས་ལ་བསྟན་བཅོས་ལམ་གྱི་སྒྲོན་མེ་ཞེས་གསུངས། ཆོས་སྐྱོང་དཔལ་
བཟང་པོས་ མཛད་ པའི་《གསོ་ རིག་ ཆོས་ འབྱུང་ བདུད་ རྩིའི་ ཆུ་ རྒྱུན》ནང༌།
གཉའ་དང༌། མཐའ་བཞི། སོག་པོ་གསུམ་ནི་དམར་བྱང་ལ་ཤིན་ཏུ་མཁས་
ཤིང་《ཡན་ལག་རྣམ་གསུམ》དང༌། 《ཐོར་དཔྱད་མུ་ཏིག་ཕྲེང་བ》《མཐའ་
བཞིའི་ཞུ་བ་བཞི་ལྡན》《གཉའ་མགོ་རོ་ཁྲག་གཅོད》སོགས་གསོ་རིག་བསྟན་
བཅོས་མང་དུ་བརྩམས་ཞེས་གསུངས་པ་བཅས་སོ། །
སྨད་ཀྱི་སྨན་པ་མཁས་པ་མི་གསུམ་གྱི་ཡ་གྱལ་སྟོང་པ་གྲགས་རྒྱལ་ནི། གསོ་རིག་
330



མཁས་པ་དེའི་ལོ་རྒྱུས་སྐོར། ད་བར་དཔྱད་གཞིའི་ཡིག་རིགས་རྙེད་པར་དཀའ་
བས་ཞིབ་གསལ་ལོ་རྒྱུས་འགོད་ཐབས་བྲལ་ཞིང་། འོན་ཀྱང་སྟོང་ལ་སྟག་ཆུང་
ཞེས་པས། རྩ་བཤད་ཕྱི་གསུམ་ལ་འགྲེལ་པ་དང༌། མན་ངག་རྒྱུད་ལ་བཀའ་
མཆན་གནང་བ་སོགས་ལོ་རྒྱུས་ལ་གསལ་བར་འཁོད། གཡུ་ཐོག་པ་ཆེན་པོས།
སྟོང་སྨན་ ལུགས་ ལ་ སྟོང་ འགྲེལ་ གཟི་འོད་འབར་ བ་ ཞེས་ གསུངས་ པ་ ལྟར།།
མཁས་པ་དེའི་རྒྱུད་པ་ལས་བོད་ཀྱི་གསོ་རིག་མཁས་ཅན་མང་པོ་ཐོན་པ་ནི་རིག་
པས་དཔྱད་ཐུབ་ པ་ཞིག་རེད། མདོར་ན། བོད་ཀྱི་གསོ་རིག་མཁས་ པ་ མི་
དགུའི་ལོ་རྒྱུས་སྐོར་གྱི་དཔྱད་གཞིའི་ཡིག་རིགས་ཉིན་མོའི་སྐར་མ་དང་འདྲ་བས་
མཛད་རྣམ་ཞིབ་གསལ་འགོད་དཀའ་བའི་གནས་སུ་གྱུར། འོན་ཀྱང་ད་ཡོད་
མིག་ལམ་དུ་མཇལ་ཐུབ་པའི་ལོ་རྒྱུས་དེབ་ཐེར་ཁག་ལ་གཞིགས་ན། གསོ་བ་
རིག་པའི་གཞུང་ལུགས་སྤྱི་དང༌། ཁྱད་པར་དུ་དཔལ་ལྡན་རྒྱུད་བཞིའི་དགོངས་
དོན་བརྒྱུད་སྤེལ་ཡོང་ཆེད་སློབ་མ་དུ་མ་དྲིན་གྱིས་བསྐྱངས། རང་ལུགས་ཀྱི་གསོ་
རིག་བསྟན་བཅོས་མང་དུ་བརྩམས་པ་བཅས་ཀྱིས་ཐུན་མོང་མ་ཡིན་པའི་བོད་ཀྱི་
གསོ་རིག་གཞུང་ལུགས་ཀྱི་མ་ལག་གསར་དུ་གཏོད་ཆེད་ལོ་རྒྱུས་རང་བཞིན་ལྡན་
པའི་མཛད་རྗེས་རླབས་ཆེན་བཞག་པ་དེ་དག་བློ་ལྡན་སྐྱེ་བོ་ཀུན་གྱིས་ནམ་ཡང་
བརྗེད་པར་དཀའ་བའི་གནས་སུ་གྱུར་པ་བཅས་སོ། །
ལྔ་པ། བོད་སིལ་བུའི་དུས་སྐབས་སུ་བོད་ཀྱི་གསོ་རིག་
བསྟན་པ་སླར་གསོ་གོང་འཕེལ་ཇི་ལྟར་བྱུང་བ་
དང༌། གསོ་རིག་མཁས་པ་རིམ་བྱོན་
གྱི་མཛད་པའི་སྐོར། །
བོད་ལྕགས་བྱ་(སྤྱི་ལོ841)ལོར། གླང་དར་མས་གཅུང་པོ་རལ་པ་ཅན་
བཀྲོངས་ཏེ་སྲིད་ཁྲིར་འཁོད། དུས་དེར་བོད་ཀྱི་ཆབ་སྲིད་མངའ་ ཐང་ ཉིན་
331



བཞིན་ཉམས་རྒུད་ཕྱིན། སྤྱི་ཚོགས་ཀྱི་འགལ་བ་དང༌། དབང་བསྒྱུར་གྲལ་རིམ་
ནང་ཁུལ་གྱི་འགལ་བ་སྔར་ལས་རྣོ་ངར་ཅན་དུ་གྱུར། ཁྲི་དར་མའི་སྲིད་དབང་
ཉེན་ཁ་ཆེ་བའི་གནས་སུ་གྱུར་བའི་སྐབས་སུ་སངས་རྒྱས་ཆོས་ལུགས་དར་བས་
ལན་ཞེས་བསྙད་བཏགས་ཏེ་བོད་ཀྱི་རིག་གནས་སྤྱི་དང༌། ཁྱད་པར་དུ་སངས་
རྒྱས་ཆོས་ལུགས་ལ་རྡུང་རྡེག་ཚབས་ཆེན་བཏང་བས་ཡ་ངའི་གནས་སུ་ལྷུངས།
འོན་ཀྱང་ལོ་རྒྱུས་ཡིག་རིགས་འགའ་ཞིག་ཏུ་གླང་དར་མས་ཆོས་སྣུབ་པའི་སྐབས་
སུའང་གསོ་རིག་ནི་རང་ཉིད་ལ་དགོས་པར་བསམས་ནས་མ་བསྣུབས་སོ་ཞེས་
འཁོད་པར་གཞིགས་ན། སྐབས་དེར་གསོ་རིག་གི་གཞུང་ལུགས་བསྟན་བཅོས་
མང་པོ་ཉར་ཚགས་བྱེད་ཐུབ་པ་བྱུང་བ་གསལ་པོར་མངོན། །
དེ་ནས་སངས་རྒྱས་བསྟན་པ་དང་། བོད་ཀྱི་རིག་གནས་གོང་དུ་སྤེལ་བའི་
ཆེད་དུ་མངའ་རིས་གུ་གེ་རྒྱལ་པོ་ལྷ་བླ་མ་ཡེ་ཤེས་འོད་ཀྱིས་སྟོད་མངའ་རིས་
བསྐོར་གསུམ་གྱི་བློ་རྣོ་བ་དང་ཤེས་རིག་ལྡན་པའི་བྱིས་པ་ཉི་ཤུ་རྩ་གཅིག་ལ་རྒྱལ་
པོའི་ཕྱག་རྟེན་དང༌། ཆོས་ཀྱི་ཞུ་རྟེན་སོགས་གསེར་མང་པོ་བསྐུར་ནས་རིག་
གནས་སློབ་སྦྱོང་དང༌། རྒྱ་གར་ཤར་ཕྱོགས་ནས་པཎྜི་ཏ་དྷརྨ་པ་ལ་དང་། ཁ་ཆེ་
ནས་རིན་ཆེན་སྡེ་ལ་སོགས་པ་བོད་དུ་གདན་དྲང་བར་བཏང་། འོན་ཀྱང་བྱིས་
པ་བཅུ་དགུ་འཕགས་ཡུལ་དུ་སླེབས་རྗེས་ཚ་བའི་ནད་ཀྱིས་མནར་ཏེ་གྲོངས།
ཞང་ཞུང་གི་ལྷ་བཟོ་ལོ་ཆེན་རིན་ཆེན་བཟང་པོ་དང་། སྤུ་རེངས་ཀྱི་ལོ་ཆུང་
ལེགས་པའི་ཤེས་རབ་རྣམ་གཉིས་མཁས་པར་གྱུར་ནས་བོད་ལ་བཀའ་དྲིན་ལྷག་
པར་ཆེ། །
གཅིག བོད་ཀྱི་གསོ་རིག་བསྟན་པ་སླར་གསོ་མཛད་པོ་ལོ་ཆེན་
རིན་ཆེན་བཟང་པོ། །
ལོ་ཆེན་རིན་ཆེན་བཟང་པོ་ནི། བོད་ས་རྟ་(སྤྱི་ལོ958)ལོར་མངའ་རིས་
332



གུ་གེར་སྐུ་འཁྲུངས། དགུང་ལོ་ཆུང་དུས་ནས་བྱིས་པ་གཞན་དང་མི་འདྲ་བར་
སྐྱེས་སྟོབས་ཀྱི་རྩལ་དང་ལྡན་པ་ཞིག་ཡོད་པས། མངའ་རིས་གུ་གེ་རྒྱལ་པོ་ལྷ་བླ་
མ་ཡེ་ཤེས་འོད་ཀྱིས་བོད་ཀྱི་རིག་གནས་སྤྱི་དང༌། ཁྱད་པར་དུ་སངས་རྒྱས་
བསྟན་པ་གོང་དུ་ སྤེལ་ཆེད་བོད་ཕྲུག་རིག་པ་རྣོ་བ་ ཉི་ ཤུ་ རྩ་ གཅིག་ རྒྱ་གར་
འཕགས་པའི་ཡུལ་དུ་གཏོང་གནང་མཛད་པའི་གྲས་ཤིག་ཡིན། རྒྱ་གར་དང་།
ཁ་ཆེའི་ཡུལ་དུ་ལོ་བཅུ་ཙམ་བཞུགས་ཏེ། ཇོ་བོ་ན་རོ་ཏ་པ་སོགས་ལོ་པཎ་བདུན་
ཅུ་རྩ་ལྔའི་ཞབས་ལ་གཏུགས་ནས་སྒྲ་རིག་པ་དང༌། གསོ་བ་རིག་པ། ཚད་མ་
རིག་པ། མདོ་སྔགས་ལ་སོགས་བཀའ་བསྟན་གཞུང་ལུགས་མང་པོར་སྦྱང་པ་
དཔྱིས་ཕྱིན་པ་མཛད་དེ་མཁས་པའི་རྩེ་མོར་སོན། བོད་དུ་ཕྱིར་ཕེབས་རྗེས།
ལྷ་བླ་མ་ཡེ་ཤེས་འོད་ཀྱིས་དངོས་པོའི་མཐུན་རྐྱེན་གང་ལེགས་བསྐྲུན་ཏེ་གསང་
སྔགས་གཞུང་ལུགས་སོགས་བཀའ་བསྟན་མང་པོ་བོད་དུ་བསྒྱུར། ཁྱད་པར་ཁ་
ཆེ་པཎྜི་ཏ་ཛ་ན་ད་ལར་གསེར་སྲང་བརྒྱ་ཕུལ་ཏེ་སློབ་དཔོན་དཔའ་བོས་མཛད་
པའི་ཡན་ལག་བརྒྱད་པའི་སྙིང་པོ་བསྡུས་པ་དང༌། ཁ་ཆེ་པཎྜི་ཏ་ཟླ་བ་མངོན་
དགའ་ཡིས་མཛད་པའི་དེའི་ཚིག་དོན་རྒྱས་པར་འགྲེལ་པ་ཟླ་ཟེར་ཞེས་པ་སོགས་
གསོ་རིག་གི་གཞུང་ལུགས་མང་པོ་ལེགས་པར་བསྒྱུར། བསྒྱུར་ཡིག་དེ་དག་ནི་
བོད་ཀྱི་མཁས་པ་ཀུན་གྱིས་ཚད་མར་འཛིན་ས་ཞིག་ཡིན། ལོ་ཆེན་དེས་གསོ་
རིག་གི་གཞུང་ལུགས་འཛིན་སྐྱོང་སྤེལ་གསུམ་ཡོང་ཆེད་སློབ་མའི་ཚོགས་དྲིན་
གྱིས་བསྐྱངས། 《ཤེས་བྱ་ཀུན་ཁྱབ》ལས་“སློབ་མ་མང་དུ་ཡོད་ཀྱང་གཙོ་བོ་མྱང་
འདས་སེང་གེ་སྒྲ། ཤག་ཁྲི་ཡེ་ཤེས་འབྱུང་གནས། ཨོང་སྨན་ཨ་ལེ། མང་ལོ་
སྨན་བཙུན་ཏེ་སྤུ་རེངས་སྨན་པ་མི་བཞི་གྲགས་ཏེ། དེའི་ནང་ནས་ཀྱང་མང་ལོ་
མཁས་ཤིང་ཕྲིན་ལས་ཆེ་བས་དབུས་གཙང་གི་སྨན་པ་ཕལ་ཆེར་གྱིས་གཏུགས།
ཁྱད་པར་ཆེར་རྗེ་ཏི་པ་ལ་གཞུང་འགྲེལ་རྫོགས་པར་གནང༌། སྲས་བརྒྱུད་བཞི་
པ་ཆེར་རྗེ་ཞང་སྟོན་ཞིག་པོས་ཁོག་དབུབ་ས་བཅད་བཀའ་ཚོམས་འགྲེལ་པ་ལག་
ལེན་སོགས་མཛད། སློབ་མའི་ནང་ནས་གཙང་སྟོད་དར་མ་མགོན་པོས་ཟིན་
333



ཏིག་དང་ཡང་ཏིག་མཛད་དེ་བོ་དོང་ཕྱོགས་སུ་རྒྱུན་འཕེལ། ཡང་ལོ་ཆེན་སློབ་
མ་ཞང་ཞུང་པ་ཤེས་རབ་འོད་ཀྱིས་རྒྱ་སྟོན་གྲགས་པ་ཤེས་རབ། དེས་གཡུ་ཐོག་
རྒྱ་གར་རྡོ་རྗེ་ལ་བཤད། དེས་ཀྱང་ཡིག་ཆ་གསལ་བར་མཛད་ཅིང་གཡུ་ཐོག་
བརྗིད་པོ་དང་ཁྱུང་པོ་ནས་གཡུ་ཐོག་ཡོན་ཏན་མགོན་པོ་ལ་བརྒྱུད། ཡང་ཞང་
ཞུང་པས་རྟོག་བྱང་སྨན། གཡུང་དྲུང་འོད། གཡུ་ཐོག་གྲགས་སེ། དེས་ཀྱང་
ཡོན་ཏན་མགོན་པོ་ལ་བརྒྱུད་དེ་མདོར་ན་ལོ་ཆེན་རིན་ཆེན་བཟང་གི་བཀའ་དྲིན་
ལས་བོད་ཀྱི་སྨན་པ་གཞན་ ཕན་ཅན་ ཐམས་ ཅད་ ཐོག་ མར་གྱིས་ སོ”(ཤོག་
༥༡༡)ཞེས་གསུངས་པ་ལྟར་ལོ་ཆེན་རིན་ཆེན་བཟང་པོའི་སློབ་མ་གཙོ་བོ་སྤུ་
རེངས་སྨན་པ་གྲགས་ཆེ་བ་བཞི་དང་། ཁྱད་པར་དུ་མང་ལོ་སྨན་བཙུན་གྱི་སློབ་
བརྒྱུད་འཛིན་ པ་ རྣམས་ ཀྱིས་ གསོ་ རིག་གཞུང་ལུགས་ཇི་ལྟར་ སྤེལ་ བའི་སྐོར་
གསལ་པར་འཁོད། དེ་བཞིན་གཡུ་ཐོག་གསར་མ་ཡོན་ཏན་མགོན་པོ་དེའང་ལོ་
ཆེན་རིན་ཆེན་བཟང་པོའི་སློབ་བརྒྱུད་ཡིན་པ་གསལ་བར་གསུངས། །
མདོར་ན། ལོ་ཆེན་རིན་ཆེན་བཟང་པོ་དང་། དེའི་སློབ་མ་གཙོ་བོ་
རྣམས་ཀྱི་བཀའ་དྲིན་ལས་བོད་ཀྱི་གསོ་བ་རིག་པའི་གཞུང་ལུགས་སླར་གསོ་གོང་
འཕེལ་གྱི་དུས་མཚམས་གསར་པ་ཞིག་ཏུ་སླེབས་ཏེ་གསོ་རིག་གི་བསྟན་པ་དབྱར་
མཚོ་རྒྱས་པ་ལྟར་གོང་དུ་འཕེལ། ལོ་ཆེན་དེ་ཉིད་བོད་ལ་བཀའ་དྲིན་ལྷག་པར་
ཆེ། མཐར་རབ་བྱུང་དང་པོ་མེ་ལུག་(སྤྱི་ལོ1055)ལོར། དགུང་གྲངས་དགུ་
བཅུ་གོ་བརྒྱད་དུ་ཕེབས་ཏེ་དགོངས་པ་ཆོས་དབྱིངས་སུ་གཤེགས། །
གཉིས། ཇོ་བོ་རྗེ་དཔལ་ལྡན་ཨ་ཏི་ཤ་བོད་དུ་གདན་དྲངས་
ནས་གསོ་རིག་བསྟན་པ་སྤེལ་བ། །
རབ་བྱུང་དང་པོའི་མེ་གླང་(སྤྱི་ལོ1037)ལོར། མངའ་རིས་གུ་གེའི་རྒྱལ་
རྒྱུད་བྱང་ཆུབ་འོད་ཀྱིས་ལྷ་བླ་མ་ཡེ་ཤེས་འོད་ཀྱི་ཞལ་ཆེམས་ལྟར། ནག་ཚོ་ལོ་ཙཱ་
334



བ་ཚུལ་ཁྲིམས་རྒྱལ་བ་སྐུ་འཁོར་ལྔ་དང་བཅས་པར་ཕྱག་རྟེན་གསེར་སྲང་སུམ་ཅུ་
སོ་གཉིས་དང་། གསེར་ལིང་པ་གཅིག་བསྐུར་གནང་མཛད་དེ་འཕགས་ཡུལ་དུ་
བརྫངས། ནག་ཚོ་ལོ་ཙཱ་བས་ཕྱག་རྟེན་རྣམས་བསྣམས་ནས་རྒྱལ་པོའི་བཀའ་
དང་བསྟན་པའི་དོན་ཞེས་ལམ་བར་དཀའ་ངལ་གང་ལའང་མ་འཛེམས་པར་རྒྱུ་
གར་འཕགས་པའི་ཡུལ་དུ་ཕེབས། རྒྱ་བརྩོན་འགྲུས་སེང་གེ་དང་ལྷན་དུ་ཐབས་
ལམ་སྣ་ཚོགས་བརྒྱུད་ནས་ཇོ་བོ་རྗེ་བོད་དུ་གདན་དྲངས། རབ་བྱུང་དང་པོའི་
ལྕགས་སྦྲུལ་(སྤྱི་ལོ1040)ལོར། དགུང་ལོ་ང་དགུ་ལ་ཕེབས་སྐབས་མངའ་རིས་
བརྒྱུད་བོད་དུ་ཕེབས། ཇོ་བོ་རྗེ་དཔལ་ལྡན་ཨ་ཏི་ཤ་ནི་མདོ་སྔགས་ཀྱི་གཞུང་
ལུགས་དང༌། གསོ་བ་རིག་པ། སྐར་རྩིས་སོགས་རིག་པའི་གནས་མཐའ་དག་
ལ་མཆོག་ཏུ་མངའ་བ་ཞིག་ཡིན། བོད་དུ་ཕེབས་རྗེས་སངས་རྒྱས་བསྟན་པའི་
དོན་དུ་བཀའ་བསྟན་གཞུང་ལུགས་མང་པོ་གསུངས། དེ་བཞིན་བོད་ཀྱི་གསོ་
རིག་སྐོར་ལ། བོད་ཀྱི་ལོ་རྒྱུས་ཡིག་རིགས་འགའ་ཞིག་ཏུ་འཁོད་པར་གཞིགས་ན།
ཇོ་བོ་རྗེ་བོད་དུ་ཕེབས་སྐབས་བོད་ན་སྨན་མེད་པས་ངའི་གསོ་རིག་ཀྱི་བསྟན་པ་
ནུབ་འགྲོ་ཡོང་དགོངས་ནས། བོད་ཀྱི་རི་ཀླུང་མང་པོར་གདན་དྲངས་པར་
གཟིགས། ཇོ་བོ་རྗེས་རྒྱ་གར་གྱི་སྨན་ཀུན་ལ་བོད་དུ་ཚབ་རེ་འདུག ལྷག་པར་
དུ་བོད་ཀྱི་སྨན་ནུས་པ་ཆེ་བ་འདུག་ཅེས་གསུངས་པའི་སྐོར་དང༌། ཇོ་བོ་སྐུ་
འཁོར་དང་བཅས་མཉེས་ཐང་དུ་ཕེབས་རྗེས་གསོ་རིག་གི་གཞུང་《ཡན་ལག་
བརྒྱད་པ》འཆད་ཉན་མཛད་སྐབས་སློབ་མ་མང་པོ་འདུས་པ་དང་། ཁྱད་པར་
དུ་བྲག་རྒྱབ་ཀྱི་སྨན་པ་འགའ་ཞིག་གིས་ལེགས་པར་ཞུས་པས་ཁོང་རྣམས་རྗེས་སུ་
མཁས་པར་གྱུར། སྐབས་དེའི་ཟིན་བྲིས་གཡུ་ཐོག་གསར་མ་ཡོན་ཏན་མགོན་
པོའི་ཕྱག་ཏུ་སོན་པས་ཇོ་བོའི་སྨན་བརྒྱུད་ཡིན་ཞེས་གསུངས། དེ་བཞིན་ཤ་སྦྱོར་
དར་ཡ་ཀན་དང་མགོ་དཔྱད་དྲ་བ་སྡོམ་པ་བཅས་ནག་ཚོ་ལོ་ཙཱ་བ་ཚུལ་ཁྲིམས་
རྒྱལ་བ་དང་ལྷན་དུ་བསྒྱུར་གནང་མཛད་པ་སོགས་ཐུན་མོང་མ་ཡིན་པའི་བོད་ཀྱི་
གསོ་བ་རིག་པའི་གཞུང་ལུགས་གོང་དུ་འཕེལ་བར་རླབས་ཆེན་གྱི་མཛད་རྗེས་
335



འཇོག་གནང་ མཛད་ པས་ ནམ་ ཡང་ བརྗོད་ པར་ དཀའ་ བའི་གནས་ སུ་ གྱུར། །
མཐར་དགུང་ལོ་བདུན་ཅུ་དོན་གསུམ་པ་རབ་བྱུང་དང་པོའི་ཤིང་རྟ་(སྤྱི་ལོ་
1054)ལོའི་ཟླ་དགུ་པའི་ཚེས་བཅོ་བརྒྱད་ལ་མཉེས་ཐང་དུ་དགོངས་པ་ཆོས་
དབྱིངས་སུ་གཤེགས། །
གསུམ། གཡུ་ཐོག་གསར་མ་ཡོན་ཏན་མགོན་པོ། །
དེ་ཡང་ཐོག་མར་གཡུ་ཐོག་པའི་རྒྱུད་ལ་གསར་རྙིང་གཉིས་དབྱེ་དགོས་
པའི་རྒྱུ་མཚན་གང་ཡིན་ཞེ་ན། 《གཡུ་ཐོག་གསར་མ་ཡོན་ཏན་མགོན་པོའི་རྣམ་
ཐར》ལས་གཡུ་ཐོག་ཉི་མ་འོད་ཟེར་དང་། པདྨ་རྡོ་རྗེ། གུ་རུ་རྡོ་རྗེ། བྱང་ཆུབ་
རྡོ་རྗེ། གངས་ཅན་མཁས་པ་དང་ལྔ་པོ་འདི་གསང་སྔགས་སྔ་འགྱུར་གྱི་ཆོས་ལ་
ཤིན་ཏུ་མཁས་ཤིང་གྲུབ་པ་ཐོབ་པ་བྱུང་། ལྷག་པར་གངས་ཅན་མཁས་པ་ཞེས་
བྱ་བ་འདི་གསང་སྔགས་གསར་རྙིང་དང་གསོ་བྱེད་སྤྱི་ལ་ཤིན་ཏུ་མཁས་པར་གྱུར།
འོན་ཏེ་འདི་ལྔའི་རིང་ལ་བདུད་རྩི་སྨན་སྒྲུབ་སྨན་འཕྲེང་སོགས་ནུབ་ཅིང་རྙིང་།
མའི་ཆོས་ཀྱི་མ་མོ་ལྟ་བུར་གྱུར་པས་གཡུ་ཐོག་གསར་མའི་འགོར་བྱུང་ཡང་རུས་ ་
རྒྱུད་ཙམ་ལས་གསར་མ་དྲི་མ་མེད་པ་མ་ཡིན་པ་ནི་གདུང་རབས་ལས། “ཉི་མ་
འོད་ཟེར་པདྨ་རྡོ་རྗེ་དང་། ། གུ་རུ་རྡོ་རྗེ་བྱང་ཆུབ་རྡོ་རྗེ་དང་། ། གངས་ཅན་
མཁས་པའི་གཙུག་རྒྱན་ཞེས་བྱ་ལྔ། ། གསང་སྔགས་རྙིང་མའི་བསྟན་པ་ལ་
ཞུགས་ནས། ། གསང་སྔགས་རྙིང་མའི་མ་མོ་ལྟ་བུར་གྱུར། ། དེ་ལྔ་རིང་ལ་
བདུད་རྩི་སྨན་སྒྲུབ་ཀྱི། ། དབང་གི་ཆུ་རྒྱུན་སྨན་འཕྲེང་སྨན་སྒྲུབ་ནུབ། །”
（ཤོག་༣ ༡༧)ཅེས་གསུངས། གོང་དུ་བཀོད་པའི་ཉི་མ་འོད་ཟེར་སོགས་མཁས་
པ་ལྔ་ཡི་སྐུ་དུས་སུ་སྨན་འཕྲེང་སྨན་སྒྲུབ་ནུབ་ཏེ་གཡུ་ཐོག་པའི་རྒྱུད་པ་ཆད་པ་ལྟ་
བུར་གྱུར། དེ་ནས་སྨན་འཕྲེང་སྨན་སྒྲུབ་ནུབ་པ་དེ་དག་གསོ་བའི་ཆེད་དུ་སྨན་
པའི་རྒྱལ་པོའི་ཐུགས་བརྩེའི་བཀའ་དྲིན་ལས་སླར་ཡང་འདྲེ་རྗེ་དང་གཡུ་ཐོག་པ་
336



ཟེར་བ་རྙིང་མའི་སྐབས་སྟོད་ལུང་དུ་བྱུང་བ་བཞིན་ཉང་སྟོད་སྒོ་བཞི་རེ་ཐང་དུ་
བྱུང་སྟེ། རྙིང་མ་འདྲེ་རྗེ་བཛྲ་དང་། ཁྱུང་པོ་རྡོ་རྗེ། ཡོན་ཏན་མགོན་པོ།
འབུམ་སེང་། སྲ་ལུ་རྡོ་རྗེ་བཅས་སྤྲུལ་པའི་སྐྱེས་མཆོག་གཡུ་ཐོག་གསར་མའི་
གདུང་རྒྱུད་དྲི་མ་མེད་ པ་ ལྔ་རིམ་ བཞིན་བྱོན། མདོར་ན། གཡུ་ཐོག་པའི་
གདུང་རྒྱུད་ལ་གསར་རྙིང་གཉིས་བྱུང་བ་སྟེ། ཇོ་བོ་བ་ནུ་མ་ནས་བྱམས་པ་བདེ་
ལེགས་ཡན་རྙིང་མ་དང་། འདྲེ་རྗེ་བཛྲ་མཐོང་བ་དོན་ལྡན་སླར་ཡང་གཡུ་ཐོག་
པའི་གདུང་རྒྱུད་དུ་བྱོན་པ་ལ་གཡུ་ཐོག་གསར་མ་ཞེས་གསུངས་སོ། །
གཡུ་ཐོག་གསར་མ་ཡོན་ཏན་མགོན་པོ་ནི་སྔར་གཡུ་ཐོག་རྙིང་མ་ཡོན་ཏན་
མགོན་པོའི་རིགས་ལས་མཆེད་པའི་གདུང་རབས་བཅུ་གསུམ་པ་ན། གཡས་རུ་
གཙང་གི་དགེ་བཅུའི་དཔལ་འབྱོར་མཐའ་དག་མི་ཚང་བ་མེད་པའི་ཉང་སྟོད་
རིག་པའི་འབྱུང་གནས་ཀྱི་ས་ཆ་སྒོ་བཞི་རེ་ཐང་དུ་ཡབ་ཁྱུང་པོ་རྡོ་རྗེ་དང༌། ཡུམ་ ་
པདྨ་འོད་ལྡན་ཞེས་བྱ་བ་མཛངས་མའི་ཡོན་ཏན་བརྒྱ་དང་ལྡན་པ་རྣམ་གཉིས་ཀྱི་
སྲས་སུ་རབ་བྱུང་གཉིས་པའི་ས་ཁྱི་(སྤྱི་ལོ1118)ལོའི་ཟླ་བཞི་པའི་ཚེས་བརྒྱུད་
ཉིན་སྐུ་འཁྲུངས། སྐུ་ཆུང་ངུའི་དུས་ནས་བྱིས་པ་གཞན་དང་མི་འདྲ་བར་སྐྱེས་
སྟོབས་ཀྱི་རྩལ་དང་ལྡན་ཞིང་། དགུང་ལོ་གསུམ་ལ་ཕེབས་སྐབས་བྱིས་པ་མང་
པོ་འཛོམས་པའི་དབུས་སུ་རྩ་ཆུའི་བརྟག་པ་དང་ས་རྡོ་སྔོ་སོགས་ལ་སྨན་གྱི་ངོས་
འཛིན་མཛད་པས་སྐྱེ་བོ་ཀུན་ཀྱང་ཧ་ལས་པར་གྱུར། དེ་ནས་ཡི་གེ་འབྲི་ཀློག་
སོགས་ལ་སྦྱང་པ་མཛད་དེ་ཚེགས་མེད་དུ་མཁྱེན། དགུང་ལོ་བརྒྱད་ལ་ཕེབས་
སྐབས་སྨན་དཔྱད་བསྐྱངས། དགུང་ལོ་བཅུ་གཉིས་ཙམ་དུ་ཕེབས་སྐབས་རོག་
སྟོན་དཀོན་མཆོག་སྐྱབས་ཡར་ལོག་ཕེབས་པའི་ལམ་བར་གཡུ་ཐོག་ཆེན་པོས་
སྔར་སོར་རྐང་འབམ་བཅོས་པའི་བཀའ་དྲིན་གསོ་བའི་ཆེད་དུ་རྒྱུད་བཞི་གཡུ་
ཐོག་གསར་མར་ཕུལ་ན་འགྲོ་བའི་ནད་གསོ་བར་ཕན་པ་རྒྱ་ཆེ་ཡོང་བར་དགོངས་
ཏེ། ཉང་སྟོད་སྒོ་བཞི་རེ་ཐང་དུ་བྱོན་ནས་ ཐོག་མར་རྒྱུད་བཞི་གཞུང་འགྲེལ་
མན་ངག་དང་བཅས་པ་ཕུལ། དེ་ནས་རྒྱུད་འདིའི་ཡན་ལག་བརྒྱད་པ་སོགས་
337



གསོ་དཔྱད་སྤྱི་དང་ཅུང་ཟད་མི་མཐུན་པའི་ཐད་ལ་གཡུ་ཐོག་གསར་མ་ཡོན་ཏན་
མགོན་པོ་ དང༌ རོག་སྟོན་དཀོན་ མཆོག་ སྐྱབས་རྣམ་ གཉིས་ རྩོད་གླེང་མཛད།
གཡུ་ཐོག་པ་ཐུགས་ཤིན་ཏུ་མཉེས་ནས་རོག་སྟོན་པ་ཆེན་པོར་རྟ་སྒ་སྲབ་དང་
བཅས་པ་གཅིག་དང་རྒྱས་པ་འབུམ་གྱིས་གཙོས་པའི་འབུལ་བ་གྱ་ནོམ་ཕུལ། །
དེ་ནས་དགུང་ལོ་བཅོ་བརྒྱད་ནས་བཟུང་རྒྱ་གར་དུ་སྔ་རྗེས་ཐེངས་དྲུག་
ཙམ་བྱོན། ལོ་ པཎ་ མང་ པོའི་ ཞབས་ལ་གཏུགས་ ནས་ བཀའ་ བསྟན་ གཞུང་
ལུགས་སྤྱི་དང༌། ཁྱད་པར་དུ་གསོ་བ་རིག་པའི་དཀའ་གནད་མང་པོ་སེལ་བར་
མཛད། བཀའ་འགྱུར་དང་བསྟན་འགྱུར་ངག་ཐོག་ནས་འཆད་པ་དང་། རྒྱ་
གར་རྡོ་རྗེ་གདན་དུ་པཎྜི་ཏ་ཆེན་པོ་བརྒྱ་ཕྲག་དུ་མའི་ཚོགས་དཔོན་མཛད། བླ་
ན་མེད་པ་རྩོད་བྲལ་གྱི་མཁས་གྲུབ་གཡུ་ཐོག་ཡོན་ཏན་མགོན་པོ་ཞེས་སྙན་གྲགས་
ཀྱི་གདུགས་དཀར་པོ་ཁམས་གསུམ་འཇིག་རྟེན་ཡོངས་ལ་གྲགས་ཆེ་བར་གྱུར།
གཏན་ཚིགས་ཀྱི་རིག་པ་བཞི་ཡི་སྒོ་ནས་མུ་སྟེགས་ཀྱི་སྟོན་པ་ལྔ་བརྒྱ་ཡོངས་སུ་
ཕམ་པར་མཛད། སངས་རྒྱས་བསྟན་པའི་རྒྱལ་མཚན་བླ་ན་མེད་པ་བཙུགས།
《གཡུ་ཐོག་གསར་མ་ཡོན་ཏན་མགོན་པོའི་རྣམ་ཐར》ལས་“རྒྱ་གར་འཕགས་
ཡུལ་ལན་དྲུག་སྐོར། ། མ་ཧཱ་རཱ་ཛས་མཆོད་གནས་བྱས། ། མུ་སྟེགས་སྟོན་པ་
དྲེགས་པ་ཅན། ། དཔོན་སློབ་ལྔ་བརྒྱ་རིག་པས་བཅོམས། ། རྒྱལ་བའི་བསྟན་
ལ་བྱ་བ་བྱས། , ། རྡོ་རྗེ་གདན་དུ་སླེབས་པའི་ཚེ། ། པཎ་ཆེན་མང་པོའི་ཚོགས་
དཔོན་བྱས། ། མཁས་པ་འཚོགས་པའི་གཙུག་རྒྱན་ཡིན། །རང་འདོད་མི་ཤེས་
དྲང་གཏམ་ལགས། །”(ཤོག་༢༣༠）ཞེས་གསུངས། རྗེ་འདིས་སྐུ་ཚེའི་སྟོད་
དུ་ཡན་ལག་བརྒྱད་པ་ཁོ་ནའི་འཕྲིན་ལས་བསྐྱངས། དེ་ནས་རྩ་དཔྱད་རིག་པ་
རང་གསལ་སྡེ་ཚན་ལྔ་པ་དང༌། ལག་ལེན་པོད་ཆུང་། རྒྱུད་ཆུང་བདུད་རྩི་སྙིང་
པོ། ཤོག་དྲིལ་སྐོར་གསུམ། ལྡེ་མིག་སྐོར་དྲུག་སོགས་གསོ་རིག་གི་གཞུང་ལུགས་
དུ་མ་བརྩམས། དེ་བཞིན་གཡུ་ཐོག་མགོན་པོ་བདག་གིས་ནི། ། མི་ལོ་བདུན་ཅུ་
རྩ་བདུན་དུ། ། རིན་ཆེན་གསོ་དཔྱད་སྲོག་བཞིན་བསྐྱངས། ། ཞེས་གསུངས་པ་
338



ལྟར། གཡུ་ཐོག་པ་ཆེན་པོས་སྐུ་ཚེ་ཧྲིལ་པོ་ནད་པའི་འགྲོ་དོན་རྒྱ་ཆེ་མཛད་ནས་
སྤྲང་པོ་དང་ནད་ཀྱིས་མནར་བའི་ཉམ་ཐག་པ་རྣམས་ལ་ཟང་ཟིང་གི་དངོས་པོ་
གང་ལ་གང་འདོད་དང་། ཁྱད་པར་དུ་སྨན་གྱི་སྦྱིན་པ་རྒྱ་ཆེ་མཛད། སྐུ་ཚེའི་
སྨད་དུ་དཔལ་ལྡན་རྒྱུད་བཞི་འདི་ཉིད་གསོ་དཔྱད་གཞུང་ལུགས་ཀུན་གྱི་ཡང་
རྩེར་གཟིགས་ནས་ཕྱི་རབས་ཀྱི་དོན་དུ་བཀའ་རྒྱ་བཀྲོལ་ཏེ་གངས་ཅན་སྐྱེ་བོ་ཀུན་
གྱི་སྤྱི་ནོར་དུ་སྤེལ། སྐད་གསར་བཅད་ཀྱིས་གཏན་ལ་ཕབས་ནས་བུའི་དོན་དུ་
གསེར་མཆན་དང་། སློབ་མའི་ངོར་ཟོང་མཆན་ཞེས་མང་ཉུང་གཉིས་བཀོད།
དེ་མཚུངས་རྩ་རྒྱུད་ཀྱི་ལེའུ་གྲངས་དང་། བཤད་རྒྱུད་དུ་ཇ་དང་སྨན་ཟས་ལེའུ་
སོགས་སུ་ཐོར་བུའི་བསྣན་ཁ་དང་བཅོས། ཕྱི་མ་རྒྱུད་དུ་སྨན་དཔྱད་ཟླ་བའི་
རྒྱལ་པོའི་དགོངས་པ་རྩ་ཆུའི་བརྟག་པ་དང༌། མ་བུ་དགྲ་གྲོགས། ཇ་དཀར་
ཡོལ་ལ་སོགས་དང་། མན་ངག་རྒྱུད་དུའང་དོན་གོང་མཚུངས་ཀྱི་བསྣན་ཁ་དང་
ཞུས་ལེགས་པར་མཛད་ཅེས་གསུངས། །
དེ་བཞིན་རྒྱུད་བཞིའི་འཆད་ ཐབས་ སུ་ ཆ་ ལག་ བཅུ་ གསུམ་ མམ་ བཅོ་
བརྒྱད་དུ་གྲགས་པ་ཁོག་འབུབས་ཁྱུང་ཆེན་ལྡིང་བ་དང་། སྟོང་ཐུན་མཛེས་པའི་
འཇའ་རིས། ས་ བཅད་ སྟག་ མོའི་ རྔམས་ ཐབས། ཊཱིཀྐ་ མུན་ སེལ་ སྒྲོན་མེ།
འགྲེལ་པ་འབུམ་ནག་གསལ་སྒྲོན། རྩོད་བཟློག་གེགས་སེལ་འཁོར་ལོ། ལག་
ལེན་སྨར་ཁྲིད་ཡིག་ཆུང་། མེད་ ཐབས་མེད་ པ་ རྣམ་གསུམ། གབ་ པ་བཅོ་
བརྒྱད་སོགས་གསོ་རིག་བསྟན་བཅོས་མང་དུ་བརྩམས། གཞན་ཡང་རྒྱལ་བའི་
བསྟན་པ་ གསལ་ བྱེད་ མདོ་ སྔགས་ ཀྱི་ གསུང་ རབ་ དུ་ མའི་ དགོངས་ འགྲེལ་
བརྩམས། རྗེ་གཡུ་ཐོག་པར་སློབ་མ་ནམ་མཁའི་སྐར་ཚོགས་བཞིན་གྲངས་ལས་
འདས་པ་བྱུང་ཞིང་། དེ་དག་གི་ནང་ནས་གཙོ་བོར་གྱུར་པ་སྐལ་ལྡན་གྱི་ཐུགས་
སྲས་དམ་པ་སུམ་སྟོན་ཡེ་ཤེས་གཟུངས་དང༌། ལྗང་སྨན་ལེབ་སེ། འབལ་སྨན་
ཉི་མ། སྟོན་པ་ཨ་ཆོས། ཤ་རམ་ཉི་མ་དཔལ། གཡུ་ཐོག་བསོད་ནམས་སེང་གེ།
དགེ་བཤེས་རོག་ཆུང་སོགས་མིང་དོན་མཚུངས་པའི་མཁས་པ་སུམ་བརྒྱ་ཙམ་
339



བྱུང༌། དེ་དག་གིས་ཀྱང་གསོ་རིག་གི་བསྟན་བཅོས་མང་དུ་བརྩམས། གསོ་ །
རིག་བསྟན་པ་དར་ཞིང་རྒྱས་པར་སྤེལ། །
མདོར་ན། བོད་སིལ་བུའི་དུས་རབས་སུ་ལོ་ཆེན་རིན་བཟང་པོ་དང་།
ཇོ་བོ་རྗེ་དཔལ་ལྡན་ཨ་ཏི་ཤ། གཡུ་ཐོག་གསར་མ་ཡོན་ཏན་མགོན་པོ་སོགས་ .
མཁས་པའི་གཙུག་རྒྱན་རྣམས་དང་། དེ་དག་གི་སློབ་མ་གཙོ་བོར་གྱུར་པ་ཁུ་
སྟོན་བརྩོན་འགྲུས་ གཡུང་ དྲུང་ དང་། རྔོག་ལོ་ཙཱ་བ་ལེགས་ པའི་ ཤེས་ རབ།
འབྲོམ་སྟོན་རྒྱལ་བའི་འབྱུང་གནས། འགོས་ལོ་ཙཱ་བ་ཁུག་པ་ལྷ་བཙས། སུམ་
སྟོན་ཡེ་ཤེས་ གཟུངས། སྟོན་ པ་ ཨ་ ཆོས། གཡུ་ཐོག་བསོད་ནམས་སེང་གེ།
མཉམ་མེད་དྭགས་པོ་ལྷ་རྗེ་སོགས་སློབ་བརྒྱུད་རིམ་བྱོན་གྱི་ཐུགས་རྗེའི་བཀའ་
དྲིན་ལས་བོད་སིལ་བུའི་དུས་རབས་སུ་བོད་ཀྱི་རིག་གནས་སྤྱི་དང༌། ཁྱད་པར་
དུ་གསོ་བ་རིག་པ་སླར་གསོ་གོང་འཕེལ་མཛད་དེ་གསོ་རིག་གི་བསྟན་པ་དབྱར་
མཚོ་རྒྱས་པ་ལྟར་གོང་དུ་འཕེལ་བ་བཅས་སོ། །
དྲུག་པ། ས་སྐྱ་པའི་དུས་སྐབས་སུ་བོད་ཀྱི་གསོ་རིག་ཇི་
ལྟར་གོང་དུ་འཕེལ་བ་དང་། གསོ་རིག་མཁས་པ་
རྣམས་ཀྱི་མཛད་པའི་སྐོར། །
གཅིག ས་ཆེན་ཀུན་དགའ་སྙིང་པོ། །
ཁོང་རབ་བྱུང་གཉིས་པའི་ཆུ་སྤྲེལ་(སྤྱི་ལོ1092)ལོར་ས་སྐྱ་ཀུན་དགའ་
སྙིང་པོ་སྐུ་བལྟམས། རབ་བྱུང་གཉིས་པའི་ལྕགས་ཡོས་(སྤྱི་ལོ1111)ལོར་ས་སྐྱ་
དགོན་པའི་བདག་པོ་མཛད། དེས་ས་སྐྱ་པའི་རང་ལུགས་དྲི་མ་མེད་པ་འཛིན་
སྐྱོང་སྤེལ་གསུམ་ལེགས་པར་གནང་བར་བརྟེན་ས་ཆེན་ཞེས་བསྟོད་པའི་མཚན་
གསོལ། བཙུན་མོ་གཉིས་ཁབ་ཏུ་བཞེས་པ་ལ། ཇོ་ལྕམ་ཕུར་མོ་ལ་སྲས་ཀུན་
340



དགའ་འབར་འཁྲུངས། དེ་ཡང་རྒྱ་གར་དུ་སློབ་གཉེར་ལ་བྱོན་ནས་རིག་གནས་
སྤྱི་དང༌། ཁྱད་པར་དུ་གསོ་དཔྱད་གཞུང་ལུགས་ལ་མཁས་པར་གྱུར། ཆ་པ་
ཆོས་ཀྱི་སེང་གེའི་སློབ་མའི་ནང་ནས་མཆོག་ཏུ་གྱུར་པ་ཇོ་སྲས་བཞིའི་སངས་རྒྱས་
འཁོན་སྲས་རྩེ་ མོ་ ཞེས་ སྙན་ པའི་ མཚན་ བཟང་ བ་དན་གཡོ་ བ་ ལྟར་ གྲགས།
བཙུན་མོ་བགྲེས་པ་ཚ་མོ་རོང་པ་མ་གཅིག་འོད་སྒྲོན་ལ་སྲས་གསུམ་འཁྲུངས་པ་
སྟེ། སློབ་དཔོན་བསོད་ནམས་རྩེ་མོ་དང༌། རྗེ་བཙུན་གྲགས་པ་རྒྱལ་མཚན།
དཔལ་ཆེན་འོད་པོ་བཅས་སོ། །
གཉིས། རྗེ་བཙུན་གྲགས་པ་རྒྱལ་མཚན། །
ཁོང་རབ་བྱུང་གསུམ་པའི་མེ་ཡོས་(སྤྱི་ལོ1147)ལོའི་སྨལ་པོ་ཟླ་བའི་ཚེས་
བཅོ་བརྒྱད་ཉིན་སྐུ་བལྟམས། དགུང་ལོ་བརྒྱད་ནས་བཅུ་གཉིས་བར་ཡབ་ཀྱི་
དྲུང་ནས་ཡི་གེ་འབྲི་ཀློག་དང་། ས་སྐྱ་པའི་རང་ལུགས་ཀྱི་གདམས་པ་མང་དུ་
གསན། དགུང་ལོ་བཅུ་གསུམ་སྐབས་དཔལ་ལྡན་ས་སྐྱ་པའི་གདན་སར་ཕེབས།
རྗེ་བཙུན་ དེས་ སློབ་ དཔོན་ རིན་ པོ་ ཆེ་ དང༌། གཉན་ གཙུག་ཏོར་ རྒྱལ་ པོ།
གཉན་དབང་རྒྱལ། ཞང་བཙུན་ཚུལ་གྲགས། བལ་པོའི་པཎྜི་ཏ་ཛ་ཡ་སེ་ན།
ལོ་ཙཱ་བ་དར་མ་ཡོན་ཏན། སུམ་པ་ལོ་ཙཱ་བ་དཔལ་མཆོག་དང་པོའི་རྡོ་རྗེ་སོགས་
ཕྱི་ནང་གི་མཁས་གྲུབ་མང་པོའི་ཞབས་ལ་གཏུགས་ནས་འཕགས་ཡུལ་ནས་
བསྒྱུར་བའི་མདོ་བསྟན་བཅོས་དང་། རྒྱུད་མན་ངག་མཐའ་དག་ལེགས་པར་
གསན་ཏེ་མཁས་པར་གྱུར། ཁྱད་པར་དུ་གསོ་རིག་གཞུང་ལུགས་ལ་སྦྱང་པ་
དཔྱིས་ཕྱིན་པ་མཛད་དེ་《གསོ་དཔྱད་རྒྱལ་པོའི་དཀོར་མཛོད་》ཅེས་པ་གསོ་རིག་
བསྟན་བཅོས་གཞན་ལས་ཁྱད་དུ་འཕགས་པ་བརྩམས། གཙོ་བོ་ནི་《ཡན་ལག་
བརྒྱད་པ་》ཕྱག་བཞེས་གནང་བར་གྲགས།
《གསོ་དཔྱད་རྒྱལ་པོའི་དཀོར་མཛོད་》ཅེས་པ་དེ་མིང་དང་དོན་མཚུངས་
པའི་རྒྱལ་པོའི་དཀོར་མཛོད་དང་འདྲ་བར་སྨན་དཔྱད་ལ་མི་ཚང་བ་མེད་པ་ལྟ་
341



བུར་མངོན་ཞེས་གསུངས། དེ་ལ་ནང་གསེས་མང་པོ་ཡོད་པ་ལས་《གསོ་རིག་
བསྟན་པའི་ཉིན་བྱེད་རིམ་བྱོན་རྣམ་ཐར་》ནང་། །
“གཅིག་ནི། རླུང་མཁྲིས་བད་ཀན་གྱི་རྣམ་བཤད་སྐབས་འདུ་བ་སྤྱིའི་
རྣམ་བཞག་སྒྲོན་མ་གསལ་བའི་ནང་ནད་ཀྱི་རྒྱུ་བད་ཀན་དང༌། ནད་ཀྱི་རྟ་རླུང་།
ནད་ཀྱི་དུག་མཁྲིས་པ་ཡིན་པར་གསུངས་ཤིང་། དེས་ན་ནད་ཀྱི་དུག་ཅེས་པ་ཕྱི་
ལུགས་གསོ་རིག་ནང་དུའང་མིང་ཚོགས་དེ་འདྲ་ཡོད་འདུག་ཀྱང་དུས་ཚོད་ཀྱི་
ཐད་ནས་བྱས་ན་བོད་ཀྱི་སྨན་གཞུང་ནང་གི་ནད་དུག་ཅེས་པའི་མིང་དེ་ཧ་ཅང་
སྔ་བ་དང་། ཚ་བ་དང་གཉན་རིམས་མཐའ་དག་གི་རྩ་བ་མཁྲིས་པ་ཡིན་ཞེས་སྔ་
ས་ནས་གསལ་པོར་བཤད་འདུག །
གཉིས་ནི། བྱང་ཁོག་གི་རྣམ་བཤད་ནང་། མཆིན་པ་ཁྲག་གི་མཚོན་ཡིན་
པ་དང་། དོན་སྙིང་གི་འོ་མ་ལུས་ཕྱེད་ཀྱི་རྟེན། སྲོག་ཕྱེད་ཀྱི་གནད་མཆིན་པ་ལ་
ཐུར་མ་སྤང་དགོས་ཚུལ། དེ་བཞིན་མཁལ་མ་ནི་སྲོག་རྩའི་དཔྱང་རྡོ། དོན་
སྙིང་གི་འཐེན་ཐག་ཡིན་ལུགས་དཔེ་དོན་ཤིན་ཏུ་མཚུངས་པ། ཁོ་བོས་ཕུང་པོ་
གཤགས་ལས་ཁ་ཤས་མཐོང་དུས་སྙིང་ལ་བལྟས་ནས་མཁལ་མར་ནད་ཡོད་མེད་
རྟོགས་པ་དང་། ཕྱོགས་མཚུངས་མཁལ་མར་བལྟས་ནས་སྙིང་ལ་ནད་ཇི་ཡོད་
ཤེས་རྟོགས་བྱུང་བས་ཡིད་ཆེས་ཀྱི་གནས་སུ་གྱུར། གཞན་ཡང་སྣོད་དྲུག་ནང་
ཚན་བསམ་བསེའུའི་སྐོར། མིང་ཡོད་ལ་གཟུགས་མེད་པ་དཔེར་ན་ཆུ་ཟླ་དང༌
འདྲ་སྟེ། དོན་སྙིང་རྣམ་པ་ལྔ་ལ་དབང་། སྣོད་རྣམ་པ་དྲུག་ལ་གཏོགས་ཟེར།
ཟས་ཟོས་པ་བཅུད་དུ་འགྱུར། སྐོམ་འཐུང་བ་ཁྲག་ཏུ་འགྱུར། ངོ་བོ་དབུགས་
ཕྱི་ནང་དུ་རྒྱུ་བ་ལ་བཞག་གོ། ཁ་ཅིག་ན་རེ་ཁྲག་ཡིན་ཟེར། ཁ་ཅིག་ན་རེ་སྲོག་
རྩ་ཡིན་ཟེར། ཁ་ཅིག་ན་རེ་ཤ་རྨེན་བུ་ཡིན་ཡང་ཟེར། དེའི་གསང་ཚིགས་པ་
བཅུ་གསུམ་ཡིན་ཏེ་ལུས་སྤྱི་ལ་ཁྱབ་པ་གསང་ཡིན་ནོ་ཞེས་ངོ་འཛིན་མི་འདྲ་བའི་
སྐོར་གསལ་བཤད་མཛད། །
གསུམ་ནི། དཔྱད་ཀྱི་སྐབས་ལུམས་ཞེས་བྱ་བ་སྨན་གྱི་ནུས་པ་བ་སྤུར་སོང་
342



བས་ཞེས་པ་དང༌། མེ་བཙའ་ནི། མེའི་དྲོད་ཀྱིས་ཁྲག་དང་རླུང་དྲོས་པས་ཞི།
གཏར་ག་ནི་ནད་སྒོ་རུ་འབྱིན་པ། བཤལ་གྱིས་ནད་གདོན་པ་ནི་གོས་དྲི་མ་ཅན་
འཁྲུད་པ་དང་འདྲ་བ་སོགས་དཔྱད་ཀྱི་དགོས་པ་རྒྱུ་མཚན་སྙིང་པོར་གསུངས་”
（ཤོག་གྲངས་ ༡༩ ༩ - ༡༤༥）ཞེས་འཁོད་པ་ལྟར། རྗེ་བཙུན་འདི་ཉིད་ཀྱིས་
གཞུང་ལུགས་དང་ལག་ལེན་ཟུང་དུ་འབྲེལ་བའི་གསོ་དཔྱད་ཀྱི་བསྟན་བཅོས་དེ་
ལྟ་བུ་བརྩམས་ནས་ཐུན་མོང་མ་ཡིན་པའི་བོད་ཀྱི་གསོ་བ་རིག་པ་གོང་དུ་སྤེལ་
ཆེད་ལོ་རྒྱུས་ རང་བཞིན་ལྡན་པའི་ མཛད་རྗེས་རླབས་ཆེན་བཞག་ གནང་བ་
རེད། །
གསུམ། ས་པཎ་ཀུན་དགའ་རྒྱལ་མཚན།
ས་ཆེན་ཀུན་དགའ་སྙིང་པོའི་སྲས་བཞི་པ་དཔལ་ཆེན་འོད་པོས་མ་གཅིག་
གར་ཕུ་མ་ཉི་ཁྲི་ལྕམ་ཁབ་ཏུ་བཞེས་པ་ལ་སྲས་གཉིས་འཁྲུངས་པ་ལས་གཅེན་
ཀུན་དགའ་རྒྱལ་མཚན་རབ་བྱུང་གསུམ་པའི་ཆུ་སྟག་(སྤྱི་ལོ1182)ལོའི་ཁྲ་ཟླ་
བའི་ཚེས་ཉེར་དྲུག་ཉིན་འཁྲུངས། དགུང་ལོ་ཆུང་དུས་མཚན་དུ་དཔལ་ལྡན་
དོན་གྲུབ་ཅེས་འབོད། དེས་པཎྜི་ཏ་ཆེན་པོ་ཤཱཀྱ་ཤྲཱི་སོགས་མཁས་གྲུབ་དུ་མའི་
ཞབས་ལ་གཏུགས་ནས་བཟོ་རིག་པ་དང་། སྒྲ་རིག་པ། ཚད་མ་རིག་པ། གསོ་
བ་རིག་ པ། ནང་ རིག་ པ་ སྟེ་ རིག་ གནས་ ཆེ་ བ་ ལྔ་ དང་། སྙན་ ངག་ དང༌།
མངོན་བརྗོད། སྡེབ་སྦྱོར། ཟློས་གར། སྐར་རྩིས་བཅས་བཅུ་ཕྲག་རིག་པར་
ཁྱད་དུ་འཕགས་པས་ས་སྐྱ་པཎྜི་ཏ་ཞེས་ཡོངས་སུ་གྲགས། རྗེ་ཉིད་ཀྱི་གསུངས་
ལས། “སྒྲ་པ་ང་ཡིན་རྟོག་གེ་པ་ང་སྨྲ་བ་ངན་འཛོམས་ང་འདྲ་མེད། ། སྡེབ་
སྦྱོར་ང་མཁས་སྙན་ངག་ང་ཉིད་མངོན་བརྗོད་འཆད་ལ་འགྲན་མེད་ང་། ། དུས་
སྦྱོར་ངས་ཤེས་ཕྱི་ནང་ཀུན་རིག་རྣམ་དཔྱོད་བློ་གྲོས་མཚུངས་མེད་ང་། ། འདི་
འདྲ་གང་ཡིན་ས་སྐྱ་པ་སྟེ་མཁས་པ་གཞན་དག་གཟུགས་བརྙན་ཡིན། །” ཞེས་
（《ས་སྐྱའི་གདུང་རབས་ངོ་མཚར་བང་མཛོད་》ཤོག་༨༧ - ༨༨）གསུངས།
343



གངས་ཅན་ཡུལ་དུ་བཅུ་ཕྲག་རིག་པའི་བསྟན་པ་གོང་དུ་སྤེལ་བར་རྗེ་ས་པཎ་ནི་
བཀའ་དྲིན་ལྷག་པར་ཆེ་བ་ཞིག་ཡིན། ཁྱད་པར་དུ་བོད་དུ་གསོ་རིག་བསྟན་པ་
སྤེལ་ཆེད་གསོ་དཔྱད་ཀྱི་གཞུང་ལུགས་དུ་མ་ལས་བྱུང་བའི་ཡན་ལག་བརྒྱད་པོའི་
སྙིང་པོ་དང་། འགྲེལ་པ་ཟླ་ཟེར་དང་བཅས་པ་ཐུགས་སུ་ཆུད་ཅིང་། དེ་དག་གི་
དོན་གཅིག་བསྡུས་མཚོན་པའི་བསྟན་བཅོས་ཡན་ལག་བརྒྱད་པའི་དོན་བསྡུས་
ཞེས་གསར་རྩོམ་མཛད། 《ས་སྐྱའི་གདུང་རབས་ངོ་མཚར་མང་མཛོད》ལས་
“གསོ་བ་རིག་པ་མཁྱེན་པའི་ཚུལ་ནི། སྔར་སྨོས་པའི་སྨན་དཔྱད་དེ་དག་ལ་
སོགས་པ་ལེགས་པར་མཁྱེན་པས་ཉིན་རེ་སྤྱད་པ་དང་དུས་སུ་སྤྱད་པ་ལ་སོགས་
པའི་ཆོ་ག་དང༌། ནད་ཀྱི་མཚན་ཉིད་དང་། ངོ་མཐོང་བ་དང༌། དྲིས་པ་དང་།
རེག་པས་བརྟག་པར་བྱ་བའི་ཐབས་དང་། དེ་གསོ་བ་ཞི་བྱེད་དང་། སྦྱོང་བྱེད་
ཀྱི་སྨན་དང༌། དཔྱད་ཀྱི་བྱེ་བྲག་རྣམས་དང༌། ནད་རྐྱང་པ་དང་ལྡན་པ་དང་། །
འདུ་བའི་མཚན་ཉིད་རྣམས་དང་། རྐྱང་འཕེལ་དང་། རབ་ཏུ་འཕེལ། རབ་
མཆོག་ཏུ་འཕེལ། སོ་ སོར་ཟད། ཟབ་ཏུ་ཟད། རང་མཆོག་ཏུ་ཟད་པ་ལ་
སོགས་པས་འཕེལ་ཟད་ཀྱི་འགྲོས་དང༌། སྟོད་སྨད་དུ་དྲངས་ཤིང་འདོན་པ་ལ་
སོགས་རྣམས་ལ་རྣམ་པ་ལྔའི་འཇུག་སྒོ་དང་། དང་པོ་མི་འབྱུང་བར་བྱ་བ་དང་།
བྱུང་བ་ཕྱིར་བཅོས་པ། བཅོས་ནས་སླར་ཕྱིར་མི་ལྡོག་པའི་ཐབས་སྟོན་པར་བྱེད་
པའི་གཞུང་ལག་ ཏུ་བླང་བའི་རིམ་ པ་དང་བཅས་པ་ལེགས་པར་བསྟན་ནས་
འབྱུང་བ་འཁྲུགས་པའི་མཚན་ཉིད་ཅན་གྱི་ནད་ཞི་བར་བྱེད་པ་ལ་སྨན་པའི་རྒྱལ་
པོ་འཚོ་བྱེད་གཞོན་ནུའི་གསོས་ལྟ་བུ་ཡིན་ནོ”(ཤོག་༩༠ -༩༡)ཞེས་གསུངས།
མདོར་ན། ས་སྐྱ་པ་ཀུན་དགའ་རྒྱལ་མཚན་ནི་བཅུ་ཕྲག་རིག་པའི་གནས་ལ་
མཆོག་ཏུ་མངའ་བས་ས་སྐྱ་པཎྜི་ཏ་ཞེས་སྙན་པའི་མཚན་བཟང་འཇིག་རྟེན་
ཁམས་སུ་གྲགས་ཆེ་བར་གྱུར། ཁྱད་པར་དུ་རྗེ་འདི་ཉིད་ཀྱིས་བོད་ཀྱི་གསོ་རིག་
གཞུང་ལུགས་ཀྱི་བཀའ་གདམས་བསྟན་བཅོས་མང་དུ་གསན། དེ་ དག་ གི་
དགོངས་དོན་གཅིག་ཏུ་བསྡུས་ཏེ་《ཡན་ལག་བརྒྱད་པའི་དོན་བསྡུས》གསར་དུ་
344



བརྩམས། “མ་རིག་རྩ་བ་བཞི་བརྒྱ་རྩ་བཞིའི་ནད། ། འཕེལ་ཟད་འཁྲུག་པའི་
གཉེན་པོ་ཚེའི་རིག་བྱེད། ། ཐར་པའི་ཚེ་སྲོག་བསྲུང་བའི་ཐབས་ཚུལ་སྟོང་། །
ཇི་བཞིན་མཁྱེན་པ་དེ་འདྲ་གཞན་གྱིས་མིན། །”ཞེས་གསུངས་པ་ལྟར། རྗེ་
འདི་ཉིད་ཀྱིས་ནད་ཀྱི་ངོ་བོ་དང་། མཚན་ཉིད། བརྟག་ཐབས། གསོ་བ་ཞི་
བྱེད། དང་པོ་མི་འབྱུང་བར་བྱ་བ་དང་། བྱུང་བ་ཕྱིར་བཅོས་པ། བཅོས་ནས་
སླར་ཕྱིར་མི་ལྡོག་པའི་ ཐབས་ སོགས་ བསྟན་བཅོས་ཀྱི་གཞུང་དང་ལག་ལེན་
དངོས་ཟུང་དུ་འབྲེལ་བའི་རང་ལུགས་དྲི་མ་མེད་པ་མང་དུ་གསུངས། དེས་བོད་
ཀྱི་གསོ་རིག་གཞུང་ལུགས་སྔར་བས་གོང་དུ་འཕེལ་བར་དགེ་མཚན་ལྡན་པའི་
ནུས་པ་གང་ལེགས་ཐོན་པ་བཅས་ཀྱིས་ཤིང་རྟའི་སྲོལ་འབྱེད་ས་སྐྱ་པཎྜི་ཏ་ཞེས་
སྐྱེ་བོ་ཀུན་གྱིས་བསྔགས་པའི་ཡུལ་དུ་གྱུར། །
དེ་ནས་སྔ་རྗེས་སུ་ས་སྐྱ་པཎྜི་ཏ་དང་། འགྲོ་མགོན་འཕགས་པ། འགྲོ་
མགོན་ཕྱག་ན་ལ་སོགས་པའི་མཁས་པའི་གཙུག་རྒྱན་མང་པོ་སྔ་རྗེས་སུ་དགོངས་
པ་བདེ་བར་གཤེགས། ས་སྐྱ་པའི་གདུང་རྒྱུད་ནང་ཁུལ་མ་མཐུན་པར་སྲིད་
དབང་རིམ་བཞིན་ཉམས་རྒུད་དུ་སོང་། །
བཞི། ཀརྨ་པ་སྐུ་ཕྲེང་གསུམ་པ་རང་བྱུང་རྡོ་རྗེ། །
ས་སྐྱའི་སྲིད་དབང་གི་དུས་མཇུག་རབ་བྱུང་ལྔ་པའི་ཤིང་སྤྲེལ་(སྤྱི་ལོ
1284)ལོར། ཡབ་སྟོན་པ་ཆོས་དཔལ་དང་། ཡུམ་ཇོ་མོ་གཡང་འདྲེན་གྱི་སྲས་
ཀརྨ་པ་སྐུ་ཕྲེང་གསུམ་པ་རང་བྱུང་རྡོ་རྗེ་སྐྱིད་རོང་མང་ཡུལ་དུ་སྐུ་བལྟམས། སྐུ་
ཆུང་ངུའི་དུས་ནས་སྐྱེས་སྟོབས་ཤེས་རབ་ཀྱི་རྩལ་དང་ལྡན་ཞིང༌། ཡབ་སྔགས་
པ་ཡིན་པས་དེའི་དྲུང་ནས་ཞི་བྱེད་དང་གསང་སྔགས་སྔ་འགྱུར་གྱི་ཆོས་འགའ་
ཞིག་གསན། དེ་ནས་དགུང་ལོ་བདུན་དུ་ཕེབས་སྐབས་གྲུབ་ཆེན་ཨུ་རྒྱན་པ་དང་
མཇལ་ནས་མཚན་དུ་རང་བྱུང་རྡོ་རྗེ་ཞེས་གསོལ། གྲུབ་ཆེན་དེའི་དྲུང་ནས་
འཁོར་ལོ་བདེ་མཆོག་དང་། ཀྱི་རྡོར། ཕུར་པ་སོགས་གསང་སྔགས་ཀྱི་དབང་
345



ཁྲིད་མང་པོ་གསན། དེ་ནས་སྔ་རྗེས་སུ་སློབ་དཔོན་ཤེས་རབ་དཔལ་དང་། རྒྱུ་
སྒོམ་ཡེ་ཤེས་འོད། གྲུབ་ཆེན་གཉན་རས། གནས་བརྟན་གཞོན་ནུ་འབུམ།
དགེ་འདུན་ རིན་ཆེན་ སོགས་ མཁས་ གྲུབ་ མང་ པོའི་ ཞབས་ལ་ གཏུགས་ ནས་
བཀའ་གདམས་ཀྱི་བློ་སྦྱོང་དང༌། འདུལ་བ། དབུ་མ། ཚད་མ། མངོན་པ་
གོང་འོག ཕར་ ཕྱིན་ སོགས་ བཀའ་ བསྟན་ གཞུང་ ལུགས་ མང་ དུ་ གསན་ཏེ་
མཁས་པར་གྱུར། རྗེ་འདི་ཉིད་རིག་པའི་གནས་མཐའ་དག་ལ་ཤིན་ཏུ་མཁས་
པས་གདུལ་བྱ་འགྲོ་བའི་དོན་དུ་ཡུལ་གྲུ་མང་པོར་ཕེབས་ཏེ་འགྲོ་བ་ནད་ཀྱིས་
མནར་བ་མང་པོ་ནད་ཀྱི་སྡུག་བསྔལ་ལས་བསྐྱབས། སྔ་རྗེས་སུ་《རྩིས་ཀྱི་བསྟན་
བཅོས་ཀུན་ལས་བཏུས་པ》དང་། 《སྨན་གྱི་ནུས་པ་ཕྱོགས་གཅིག་ཏུ་བསྟན་པ་
སྨན་མིང་རྒྱ་མཚོ》ཞེས་པ་སོགས་སྨན་རྩིས་ཀྱི་བསྟན་བཅོས་གསར་དུ་བརྩམས།།
སྨན་དཔྱད་ཀྱི་གཞུང་དེའི་ནང་སྨན་སྣ་བརྒྱད་བརྒྱ་སུམ་ཅུ་ཙམ་གྱི་ཕན་ནུས་རེ་
རེ་བཞིན་གསལ་བར་བསྟན། རྡོ་ཡི་ནོར་བུ་བཅས་ནས་འགོ་བཙུགས་ཏེ་ཤིང་
སྨན་དང་། སྔོ་སྨན། སྲོག་ཆགས་ཀྱི་སྨན་རིགས་ དང་། ནང་གསེས་ དང་
བཅས་པའི་ ཕན་ ཡོན་ དང༌ སྤྱད་ ཐབས་རྒྱས་ བཤད་ གསལ་ བར་ མཛད་ པས་
སྐབས་དེར་འཁྲུངས་དཔེ་རྒྱས་ཤོས་གྲས་ཤིག་ཡིན་ལ། ཕྱིས་སུ་སྨན་པ་མཁས་པ་
མང་པོས་《སྨན་མིང་རྒྱ་མཚོ་》འདི་ཉིད་ཧ་ཅང་ཁུངས་ཐུབ་པས་དཔེ་འཛིན་ས་
ཞིག་ཏུ་ བརྩིས་ ནས་ སྨན་ འབུམ་ མང་ པོའི་ ནང༌ དུ་ ལུང་ འདྲེན་ མཛད་ ཅིང་།
མདོར་ན། ཀརྨ་པ་རང་འབྱུང་རྡོ་རྗེ་ནི་རིག་པའི་གནས་མཐའ་དག་ལ་ཤིན་ཏུ་
མཁས་པ། ཆབ་སྲིད་ཀྱི་བྱ་བར་བྱང་ཆུབ་པས་ཡོན་གོང་མ་ཆེན་པོའི་གདན་
ཞུས་ལྟར། པེ་ཅིང་དུ་ ཐེངས་ གཉིས་ཙམ་ཕེབས་ནས་ཡོན་ གོང་ མས་བསྙེན་
བཀུར་ཞབས་ཏོག་གང་ལེགས་གནང༌། གོ་ཤི་སྟེ་རྒྱལ་ཁབ་སློབ་དཔོན་ཞེས་པའི་
མཚན་སྙན་དང་འཇའ་ས་ཐམ་ཀ་གནང་། ཁྱད་པར་དུ་གངས་ཅན་ཡུལ་གྱི་
གསོ་རིག་གི་སྨན་རྫས་གཞུང་ལུགས་གོང་དུ་སྤེལ་ཆེད་དམིགས་བསལ་གྱི་མཛད་
རྗེས་བཞག་པས་གཙུག་གི་ནོར་བུ་ལྟ་བུར་གྱུར། མཐར་དགུང་ལོ་ལྔ་བཅུ་ང་
346



དྲུག་རབ་བྱུང་དྲུག་པའི་ས་ཡོས་(སྤྱི་ལོ1339)ལོར་མེས་རྒྱལ་ནང་སར་དགོངས་
པ་ཆོས་དབྱིངས་སུ་གཤེགས་སོ། །
ལྔ། བྲང་ཏི་འཇམ་དཔལ་བཟང་པོ། །
ས་སྐྱའི་ཁུལ་དུ་གསོ་རིག་མཁས་ཅན་དུ་མ་བྱོན་པའི་ནང་ནས་མཚན་སྙན་
གྲགས་ཆེ་བའི་བྲང་ཏིའི་སྐུ་རྒྱུད་ཕྱི་མ་བྲང་ཏི་འཇམ་དཔལ་བཟང་པོ་སོགས་རིམ་
བཞིན་བྱོན། ད་ཡོད་ལོ་རྒྱུས་ཡིག་རིགས་ཁག་ལ་གཞིགས་ན། དེའི་ཐོག་མའི་
རྒྱུད་པ་ནི་ཆོས་རྒྱལ་མེས་ཨག་ཚོམ་གྱི་བླ་སྨན་པ་དང་བློན་པོ་གཅིག་ལྕོགས་བྲང་
ཏི་རྒྱལ་མཉེས་མཁར་ཕུག་ཅེས་པ་དེ་ཡིན་ཞིང་། གདུང་རྒྱུད་རིམ་པ་རྒྱལ་པོའི་
བླ་སྨན་པར་དབང་བསྐུར་བ་ལོ་རྒྱུས་དེབ་ཐེར་ཁག་ཡོངས་སུ་མཐུན། བྲང་ཏི་
དར་མ་སྙིང་པོས་ས་ཆེན་ཀུན་དགའ་སྙིང་པོའི་བླ་སྨན་པ་མཛད། དེ་ནས་རྒྱུད་
པ་བར་མ་ཆད་པ་བྱུང་བའི་གདུང་རྒྱུད་ཕྱི་མ་ཡབ་བྲང་ཏི་བསོད་ནམས་འབུམ་
གྱི་སྲས་ འཇམ་ དཔལ་ བཟང་ པོ་ ནི། དུས་ རབས་ བཅུ་ གསུམ་ པའི་ ནང༌ སྐུ་
འཁྲུངས། སྐུ་གཞོན་ནུའི་དུས་ནས་ཤེས་རབ་དང་མཐུ་སྟོབས་ཆེ་བས་ཀརྨ་པ་སྐུ་
ཕྲེང་གཉིས་པ་ཀརྨ་པཀྴིས་བྱང་ཆུབ་སེམས་དཔའ་འགྲོ་བར་ཕན་པ་རྒྱ་ཆེ་མཛད་
པ་ཞིག་འོངས་ཞེས་བསྔགས་བརྗོད་མཛད། དེའི་སྲས་བགྲེས་པ་བྲང་ཏི་རྒྱལ་བ་
བཟང་པོ་དང་། སྲས་གཞོན་པ་བྲང་ཏི་དཔལ་ལྡན་འཚོ་བྱེད། དེའི་སྐུ་ཚ་བྲང་
ཏི་དཔལ་ལྡན་རྒྱལ་མཚན་སོགས་ཀྱིས་ས་སྐྱའི་གདུང་རབས་རིམ་བྱོན་གྱི་བླ་སྨན་
པ་དང་སྟོད་སྨད་ཀྱི་སློབ་མའི་ཚོགས་ལ་གཞུང་མན་ངག་ཕྱག་ལེན་ལེགས་པར་
གནང་། །
་
བྲང་ཏི་འཇམ་དཔལ་བཟང་པོས་ཡབ་བྲང་ཏི་བསོད་ནམས་འབུམ་གྱི་
དྲུངནས་《བརྒྱད་པ》རྩ་འགྲེལ་དང་། 《སྨར་བྱང་མ་བུ》《ཨ་ཙ་རྱའི་གསོ་
དཔྱད་སྐོར་གསུམ》ལ་སོགས་པའི་བཤད་སྐོར་མན་ངག་ལག་ལེན་གསན། སྒོ་
བཞི་རེ་ཐང་དུ་གཡུ་ཐོག་འཇམ་དཔལ་དང་མཇལ། རྒྱུད་བཞི་ཆ་ལག་བཅས་པ་
347



དང་གཡུ་ཐོག་པའི་ཕྱག་ལེན་མན་ངག་རྣམས་ལེགས་པར་ཞུས། དེ་བཞིན་ལྗང་
སྨན་པ་ཡེ་ཤེས་བཟང་པོའི་དྲུང་དུ་ཡུན་རིང་བཞུགས་ཏེ་ཡན་ལག་བརྒྱད་པར་
མཁས་པར་སྦྱངས། བོད་དུ་གྲགས་ཆེ་བའི་གསོ་དཔྱད་གཞུང་ལུགས་མང་ཆེ་
བའི་དབང་ལུང་བྱུང་བས་མཁས་པའི་རྩེ་མོར་སོན། བདག་ཉིད་ཆེན་པོ་བཟང་
པོ་དཔལ་གྱིས་ས་སྐྱར་གདན་དྲངས། བརྒྱུད་པའི་འཆད་སྙན་རྒྱ་ཆེར་བཙུགས།
བཀའ་རྩོམ་ནི་ སྡེ་ཚན་ལྔ་འགྲེལ་ལམ་ལག་ལེན་པོད་ཆུང་དང༌། བྱ་འདྲེའི་
བཅོས་ཐབས་སོགས་བརྩམས། མདོར་ན། བྲང་ཏི་འཇམ་དཔལ་བཟང་པོས་
སྐུ་ཚེ་ཧྲིལ་པོའི་ནང་འགྲོ་བ་ནད་ཀྱིས་མནར་བའི་སྡུག་བསྔལ་ལས་བསྐྱབས།
མཁས་གྲུབ་མང་པོའི་ཞབས་ལ་གཏུགས་ནས་གསོ་རིག་གཞུང་ལུགས་མན་ངག་
མང་དུ་གསན། ལག་ལེན་པོད་ཆུང་དང་བྱ་འདྲེའི་བཅོས་ལ་སོགས་པ་གསོ་རིག་
བསྟན་བཅོས་བརྩམས། ཡན་ལག་བརྒྱད་པའི་འཆད་ཉན་བཙུགས། བྲང་ཏི་
རང་ལུགས་དྲི་མ་མེད་པ་སྤེལ། མཁས་པའི་རྩེ་མོར་སོན། རྗེ་འདི་ཉིད་ནི་ས་
སྐྱའི་དུས་སྐབས་སུ་བོད་ཀྱི་གསོ་རིག་བསྟན་པ་གོང་དུ་སྤེལ་བར་བཀའ་དྲིན་ལྷག་
པར་ཆེ་བ་ཞིག་ཡིན། ། །
དྲུག སྲས་བགྲེས་པ་བྲང་ཏི་རྒྱལ་བ་བཟང་པོ།
ཁོང་གིས་ཡབ་བྲང་ཏི་འཇམ་དཔལ་བཟང་པོ་དང་བི་བྱི་པ་དཔལ་མགོན་
སོགས་ཀྱི་དྲུང་ནས་བཀའ་བསྟན་མན་ངག་མང་པོ་ཞུས་ཏེ་ཐུགས་སུ་ཆུད། དེ་
ནས་གཡུ་ཐོག་འཚོ་བྱེད་ཀྱི་ཞབས་ལ་གཏུགས་ནས་རྒྱུད་བཞི་ཆ་ལག་དང་བཅས་
པ་དང༌། ལག་ལེན་པོད་ཆུང་ལ་སོགས་པ་གཡུ་ཐོག་པའི་རང་ལུགས་གདམས་
ངག་མང་དུ་གསན། སྒོ་བཞི་རེ་ཐང་གི་བཤད་གྲྭར་བྱོན་ནས་སློབ་མའི་ཚོགས་
ལ་སྨན་གཞུང་གི་བཀའ་ཁྲིད་ལེགས་པར་གནང་། དེ་ནས་ཡབ་ཀྱི་གདན་ས་
དང་། ས་སྐྱའི་གདུང་རྒྱུད་ཁུ་དབོན་གྱི་བླ་སྨན་པ་སྔར་མུས་བཞིན་མཛད། རྗེ་
འདི་ཉིད་ཀྱིས་ གསོ་ རིག་སློབ་གསོར་ཐུགས་འཁུར་གང་ ཟབ་གནང་ སྟེ་དཔེ་
348



མཁྱུད་སྤུ་ཙམ་ཡང་མེད་པར་སློབ་མའི་ཚོགས་དྲིན་གྱིས་བསྐྱངས། ཁོང་ནི་ས་
སྐྱའི་དུས་སྐབས་སུ་བོད་ཀྱི་གསོ་རིག་གོང་དུ་སྤེལ་བར་བཀའ་དྲིན་ལྷག་པར་ཆེ་
བ་ཞིག་ཡིན། །
བདུན། སྲས་ཆུང་བ་བྲང་ཏི་དཔལ་ལྡན་འཚོ་བྱེད། །
ཁོང་བོད་རབ་བྱུང་བཞི་པའི་ནང་སྐུ་འཁྲུངས། དགུང་ལོ་ཆུང་ངུའི་དུས་
ནས་རབ་ཏུ་བྱུང་སྟེ་གསོ་རིག་གི་བྱ་བ་མཛད་པས་མཚན་དུ་དཔལ་ལྡན་འཚོ་
བྱེད་ཅེས་གསོལ། དེས་གཅེན་པོ་དང་བྲང་ཏི་རྒྱལ་བ་བཟང་པོ་དང་ཕག་སྟོན་
ཤཱཀྱ་མགོན་པོའི་ཞབས་ལ་ཡུན་རིང་གཏུགས་ ནས་ དཔལ་ ལྡན་ རྒྱུད་ བཞིའི་
འགྲེལ་པ་ཕྱག་ལེན་དང་བཅས་པའི་གཞུང་དོན་རྫོགས་པར་ཞུས་ཏེ་ཐུགས་སུ་
ཆུད། 《བསྟན་བཅོས་བརྒྱད་པ་ལ་གཡུ་ཐོག་ཊིཀྐ》།《བུ་མོ་ཁུད་པའི་འགྲེལ་
པ》ཡབ་བྲང་ཏི་འཇམ་དཔལ་བཟང་པོའི་བཀའ་བསྟན་མན་ངག་དང༌། ཆེར་
རྗེ། མི་ཉག་རོང་རྗེ་སོགས་མཁས་པ་མང་པོའི་རང་ལུགས་བསྟེན་ནས་འཆད་
ཉན་ལོ་དུ་མ་གནང་། འགྲོ་མགོན་ཆོས་རྒྱལ་འཕགས་པའི་བླ་སྨན་པ་མཛད།
སྐུ་ཚེ་ཧྲིལ་པོར་གསོ་རིག་གི་གཞུང་ལུགས་ཁོ་ནར་དཔྱད་ཞིབ་གཏིང་ཟབ་གནོང་
སྟེ་《བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་ཀྱི་སྤྱི་དོན་
ཤེས་བྱ་རབ་གསལ་ རྒྱས་ པ》དང༌། རྩ་རྒྱུད་ཀྱི་འགྲེལ་ པ་《རྒྱུད་ དོན་ རབ་
གསལ》། 《ཕྱི་རྒྱུད་ཀྱི་འགྲེལ་པ་ཚུལ་གསུམ་སྣང་བ》། 《རྩ་མདོའི་འགྲེལ་པ་ཉི་
མའི་འོད་ཟེར》། 《བརྒྱད་པའི་ཁོག་འབུགས》། 《དྲང་སྲོང་རྟོགས་བརྗོད》།
《སྨན་སྦྱོར་དཔེ་རིས》། 《ཐང་ཕྱེའི་འགྲེལ་པ》། 《ཆུ་མདོའི་འགྲེལ་པ་ཚིག་དོན་
གསལ་བྱེད་ཡིད་བཞིན་ནོར་བུ》། 《མ་ལ་ཡའི་དཀའ་འགྲེལ》། 《རྩའི་ལྷ་མོའི་
སྒྲུབ་ཐབས》སོགས་བསྟན་བཅོས་ཆེ་ཆུང་བཅོ་བརྒྱད་ཙམ་བརྩམས། ཁྱད་པར་
དུ་《ཕྱི་རྒྱུད་སྨན་སྦྱོར་དཔེ་རིས》གསར་རྩོམ་གནང་བ་དེས་སྨན་རྫས་ཀྱི་གཟུགས་
དབྱིབས་བོངས་ཚད་མ་ནོར་བར་རི་མོར་བྲིས་པའི་དཔེ་རིས་སྔ་ཤོས་གྲས་ཤིག་
， 349



རེད་སྙམ། རྗེ་འདི་ཉིད་ཀྱིས་བོད་ཀྱི་གསོ་རིག་གོང་དུ་སྤེལ་བར་གསར་གཏོད་
རང་བཞིན་ལྡན་པའི་མཛད་རྗེས་བཞག་གནང་བ་ཞིག་རེད། །
བརྒྱད། བྲང་ཏི་དཔལ་ལྡན་རྒྱལ་མཚན། །
ཁོང་གིས་རྩ་རྒྱུད་ལེའུ་དང་པོའི་འགྲེལ་པ་དང༌། བྲང་ཏི་གདུང་རྒྱུད་ན་
རིམ་དང་ཁྱད་པར་དུ་བྲང་ཏི་དཔལ་ལྡན་འཚོ་བྱེད་ཀྱི་དགོངས་དོན། རང་
ལུགས་《དཀར་པོ་དྲུག་སྦྱོར》སོགས་ཕྱོགས་གཅིག་ཏུ་བུ་རྣམ་རྒྱལ་བཟང་པོའི་
དོན་དུ་བསྡུས་ཏེ་《མན་ངག་གསེར་བྲེ》ཕྱོགས་སྒྲིག་མཛད་པ་བཅས་སོ། ། དེ་
ནས་བྲང་ཏི་ཀུན་དགའ་བཟང་པོ་དང་། དེ་ནས་བྲང་ཏི་སྟག་ལ་དཔལ། དེ་
ནས་བྲང་ཏི་རྗེ་དཔལ་བཟང་གིས་《བཤད་རྒྱུད་འགྲེལ་པ་དོན་གསལ》བརྩམས།
དེ་ནས་བྲང་ཏི་དཔལ་འབྱོར་དོན་གྲུབ་ཀྱིས་གསེར་བྲེ་ཆེ་བ་ལས་བསྡུས་པའི་
གསེར་བྲེ་ཆུང་བ་དང་། དེའི་སྲས་བྲང་ཏི་ཀུན་དགའ་དོན་གྲུབ་ཀྱིས་མན་ངག་
དངུལ་བྲེ་མཛད། མདོར་ན། གཡུ་ཐོག་གསར་མ་ནས་བྱང་ཟུར་གཉིས་ཡན་ལ་
བྲང་ཏིའི་སྐུ་རྒྱུད་རིམ་བྱོན་གྱི་མཁས་གྲུབ་རྣམས་ཀྱིས་དཔལ་ལྡན་རྒྱུད་བཞིའི་
དགོངས་དོན་གོང་དུ་ སྤྲེལ་ ཆེད་ བསྟན་བཅོས་མང་དུ་བརྩམས། སློབ་མའི་
ཚོགས་དྲིན་གྱིས་བསྐྱངས། བོད་དུ་གསོ་རིག་བསྟན་པ་དར་ཞིང་རྒྱས་པར་སྤེལ་
བར་བཀའ་དྲིན་ལྷག་པར་ཆེ་བ་བཅས་སོ། །
བདུན་པ། ཕག་མོ་གྲུ་པའི་དུས་སྐབས་སུ་བོད་ཀྱི་གསོ་
རིག་འཕེལ་ཚད་དུས་མཚམས་གསར་པ་ཞིག་ཏུ་
སླེབས་པ་དང་། གསོ་རིག་མཁས་པ་རིམ་
བྱོན་གྱི་མཛད་པའི་སྐོར། །
རབ་བྱུང་དྲུག་པའི་ཤིང་རྟ་(སྤྱི་ལོ1354）ལོར། ཕག་གྲུའི་སྲིད་དབང་
350



དངོས་སུ་བཙུགས་ཏེ་ཏཱ་སི་ཏུ་བྱང་ཆུབ་རྒྱལ་མཚན་མི་འཇིགས་གདོང་ལྔའི་ཁྲིར་
མངའ་གསོལ། རྗེ་འདི་ཉིད་ཆབ་སྲིད་ཐོག་མིག་རྒྱང་རིང་བ་དང་མཁྱེན་རྒྱ་ཆེ་
བ། དཔའ་མཛངས་བརྟུལ་ཕོད་པ། གསར་གཏོད་ཀྱི་སྙིང་སྟོབས་ལྡན་པ་ཞིག་
ཡིན་པས་བོད་ཀྱི་བཀས་བཀོད་རྒྱུད་འཛིན་གྱི་དཔལ་འབྱོར་གོང་འཕེལ་ཤུགས་
ཆེན་འགྲོ་བའི་དགོས་མཁོ་འཚམ་ཆེད་སྲིད་འཛིན་གྱི་སྒྲིག་གཞི་དང་། ཁྲིམས་
ལུགས་གསར་བཅོས་གནང་། རྫོང་ཆེན་བཅུ་གསུམ་གསར་དུ་བཙུགས། དེ་
ནས་ས་ཞིབ་བྱས་ཏེ་ཁྲལ་འུལ་ལམ་ལུགས་གསར་དུ་གཏན་འཁེལ་མཛད་དེ་ཞིང་
འབྲོག་མི་དམངས་ཀྱི་ཁུར་པོ་ཡང་དུ་སོང་བས་ ཐོན་སྐྱེད་ཀྱི་ཧུར་བརྩོན་རང་
བཞིན་ཆེས་ཆེར་འཕེལ། དུས་དེར་མཁས་གྲུབ་དུ་མ་བྱོན་ཏེ་ལོ་རྒྱུས་དེབ་ཐེར་
མང་དུ་བརྩམས། བོད་ཀྱི་རིག་གནས་ཀྱང་ལོ་རྒྱུས་ཐོག་སྔར་བྱུང་མི་མྱོང་བའི་
གོང་འཕེལ་ཤུགས་ཆེར་ཕྱིན། མེ་ཏོག་མཉམ་བཞད་དང་། མཁས་བརྒྱ་འགྲན་
གླེང་བྱེད་པའི་རྣམ་པ་བཟང་པོ་ཞིག་ཐོན། བོད་ཀྱི་རིག་གནས་ཆེ་བ་ལྔའི་བྱེ་
བྲག་གསོ་རིག་གཞུང་ལུགས་དེའང་དབྱར་གྱི་ཆུ་གཏེར་རྒྱས་པ་ལྟར་གོང་དུ་
འཕེལ་ཏེ་མཁས་བརྒྱ་འགྲན་གླེང་བྱེད་པའི་གོ་སྐབས་བཟང་པོ་ཞིག་ཐོབ། དེ་
ནས་རིམ་བཞིན་གསོ་རིག་ཐད་བྱང་ཟུར་ལུགས་གཉིས་དར་ནས་དཔལ་ལྡན་
རྒྱུད་བཞི་སོགས་ཀྱི་དགོངས་དོན་འཕྲིན་ལས་ཆེས་ཆེར་འཕེལ། ། །
་ གཅིག བྱང་བདག་རྣམ་རྒྱལ་གྲགས་བཟང་། །
བྱང་ཟུར་ གཉིས་ ཞེས་ ཉི་ ཟླ་ ལྟར་ཡོངས་ སུ་ གྲགས་ ཆེ་ བའི་ མཁས་ པའི་
དབང་པོ་གཉིས་ལས། བྱང་ལུགས་ཀྱི་ཐོག་མའི་སྲོལ་གཏོད་པ་བྱང་བདག་རྣམ་
རྒྱལ་གྲགས་བཟང་ནི། གཙང་ངམ་རིང་གི་རྒྱལ་སྡེ་ཆེན་པོར་ཡབ་ཆོས་གྲགས་
དཔལ་བཟང་དང་ཡུམ་འབུམ་སྐྱོང་རྒྱལ་མོ་གཉིས་ཀྱི་སྲས་སུ་རབ་བྱུང་བདུན་
པའི་ཤིང་ཕག་(སྤྱི་ལོ1395)ལོར་སྐུ་བལྟམས། བྱིས་པའི་དུས་ནས་ངོ་མཚར་
ཚུལ་དང་ལྡན་པས་ཡི་གེ་འབྲི་ཀློག་སོགས་ཚེགས་མེད་དུ་མཁྱེན། དགུང་ལོ་
351



བཅུའི་ཐོག་པཎ་ཆེན་ནགས་ཀྱི་རིན་ཆེན་དང་། བོ་དོང་ཕྱོགས་ལས་རྣམ་རྒྱལ།
བཀའ་ལྔ་པ་དཔལ་འབྱོར་ཤེས་རབ། སེང་གེ་རྒྱལ་མཚན། རིན་ཆེན་དཔལ་
བཟང་། རྒྱ་གར་རྡོ་རྗེ་གདན་གྱི་མཁན་ཆེན་ཤཱ་རི་པ་ཏྲ་སོགས་མཁས་མཆོག་
མང་པོའི་ཞབས་ལ་གཏུགས་ཏེ་མདོ་སྔགས་སྤྱི་དང༌། ཁྱད་པར་འཆི་མེད་འཁྲུལ་
འཁོར། གའུ་གདམས་པའི་རླུང་སྦྱོར་སོགས་གསོ་རིག་གི་གཞུང་ལུགས་དང་
དཔལ་དུས་ཀྱི་འཁོར་ལོའི་སྐོར་སོགས་ལ་སྦྱང་བརྩོན་རྨད་དུ་བྱུང་བ་མཛད།
སྙན་པའི་མཚན་བཟང་དབྱར་གྱི་འཁར་རྔ་སྒྲོག་པ་ལྟར་གང་སར་ཁྱབ། ཧོར་
བཀའ་བཞི་པ་སེང་གེ་རྒྱལ་མཚན་ལས་དགེ་བསྙེན་གྱི་སྡོམ་པ་ཞུས་ཏེ་མཚན་དུ་
ཆོས་རྒྱལ་རྣམ་རྒྱལ་གྲགས་བཟང་ཞེས་གསོལ། རབ་བྱུང་བདུན་པའི་ཤིང་སྦྲུལ་
(སྤྱི་ལོ1425)ལོ་སྟེ་དགུང་ལོ་སོ་གཅིག་སྐབས་སུ་སེང་གེ་རྩེ་པའི་སྲས་མོ་ནམ་
མཁའ་དཔལ་འབུམ་ཁབ་ཏུ་བཞེས་པ་ལས་སྲས་ལྕམ་སྲིང་རྣམས་འཁྲུངས། རྗེ་
འདི་ཉིད་ཀྱིས་སྐབས་དེར་ཡན་ལག་བརྒྱད་པའི་གཞུང་ཁོ་ནར་དོ་སྣང་བྱེད་པའི་
ཕྱོགས་ལྷུང་ལ་དམིགས་ཏེ། གསོ་རིག་གི་གཞུང་ལུགས་དང་ལག་ལེན་དངོས་
ཟུང་དུ་སྦྲེལ་ནས་གསར་གཏོད་རང་བཞིན་ལྡན་པའི་སྒོ་ནས་སྨན་གྱི་དྲི་རོ་ནུས་
པའི་ཐད་ལ་ལག་ལེན་དངོས་ཀྱི་ནང་བརྟག་ཞིབ་གཏིང་ཟབ་གནང་སྟེ་གསོ་རིག་
གི་རྩ་བའི་གཞུང་དཔལ་ལྡན་རྒྱུད་བཞིའི་ལུགས་ཀྱི་ཐོག་ཏུ་བོད་བྱང་ཕྱོགས་ཀྱི་ས་
བབས་དང༌། གནམ་གཤིས། འཚོ་བའི་གོམས་གཤིས་སོགས་ལ་བརྟག་ཞིབ་
དང༌། ནད་པར་དངོས་སུ་སྨན་བཅོས་གནང་བའི་ཉམས་མྱོང་ཕྱོགས་བསྡོམས་
མཛད་དེ་སྔར་བས་ཚན་རིག་དང་མཐུན་པ་དང་ཞིབ་ཆ་ཆེ་བའི་རྒྱུད་བཞིའི་
འགྲེལ་པ་གསར་རྩོམ་དང༌། སྨན་སྦྱོར་གསར་བཟོ། དེ་བཞིན་སྨན་རྫས་ངོས་
འཛིན་སྟངས་ཐད་ཐུན་མོང་མ་ཡིན་པའི་ལྟ་བ་དང་ཁྱད་ཆོས་ལྡན་པའི་བྱང་
ལུགས་ཀྱི་སྲོལ་ཐོག་མར་གསར་དུ་བཏོད། །
རྗེ་འདི་ཉིད་ནི་མདོ་སྔགས་ཀྱི་གཞུང་ལུགས་དང་། སྒྲ་རིག་པ། བཟོ་
རིག་པ། སྐར་རྩིས་སོགས་ལ་མཆོག་ཏུ་མངའ་བའི་མཁས་པའི་གཙུག་རྒྱན་ཞིག་
352



ཡིན་ལ། ཁྱད་པར་དུ་གསོ་བ་རིག་པའི་སྐོར་ལ། 《ཡན་ལག་བརྒྱད་པ་ཐམས་
ཅད་ཀྱི་སྙིང་པོ་བསྡུས་པ་ཡིད་བཞིན་ནོར་བུ་རིན་པོ་ཆེ》ཞེས་པ་ལེའུ་བརྒྱ་དང་ཉི་
ཤུ་ཡོད་པ་ཞིག་དང་། 《རྩ་བའི་རྒྱུད་ཀྱི་བཤད་པ་རྒྱུད་དོན་གསལ་བྱེད་སྒྲོན་
མེ》། 《བཤད་རྒྱུད་ཀྱི་འགྲེལ་པ་བདུད་རྩི་ཆུ་རྒྱུན》། 《ཕྱི་རྒྱུད་ཀྱི་དཀའ་འགྲེལ་
དགོས་འདོད་འབྱུང་བ》། 《སྨན་གཞུང་རིན་ཆེན་སྒྲོམ་བུ》། 《སྲོག་གཅོད་ནད་
དགུའི་དབྱེ་བ》། 《གསོ་ཐབས་སུམ་བརྒྱ་དྲུག་ཅུའི་ངོས་འཛིན》སོགས་བསྟན་
བཅོས་མང་པོ་གསར་དུ་བརྩམས། འཆད་རྩོད་རྩོམ་གསུམ་གྱི་སྒོ་ནས་བོད་ཀྱི་
གསོ་རིག་བསྟན་པ་ལོ་རྒྱུས་ཀྱི་དུས་མཚམས་གསར་པ་ཞིག་ཏུ་སླེབས། གངས་
ཅན་མཁས་པའི་གཙུག་རྒྱན་བོ་དོང་ཕྱོགས་ལས་རྣམ་རྒྱལ་གྱིས་ཀྱང་གསོ་རིག་
བཀའ་བབས་བྱང་པ་རྣམ་རྒྱལ་གྲགས་པ་ཡིན་ཞེས་དང་། “ ཐེག་པ་མཐར་ཐུག་
དུས་ཀྱི་འཁོར་ལོ་ནས། ། སྨན་དཔྱད་ལོ་རྩིས་བར་གྱི་རིག་གནས་ལ། ། གདུལ་
བྱ་རང་རང་བསམ་པ་བཞིན་དྲངས་ཏེ། ། ཀུན་ཀྱང་མཁས་དང་གྲུབ་པའི་ས་ལ་
བཞག །”ཅེས་བསྔགས་བརྗོད་ཡང་ཡང་མཛད། རྗེ་འདི་ཉིད་ཀྱིས་གསར་དུ་
བཏོད་པའི་བྱང་ལུགས་དེའང་རིམ་བཞིན་ཁྱབ་གདལ་དུ་སོང་བ་དང༌། གསོ་
རིག་གི་སློབ་མའི་མཆོག་ཏུ་གྱུར་པའི་ཉི་མ་མཐོང་བ་དོན་ལྡན་སོགས་གྲངས་ལས་
འདས་པ་བྱུང་བ་བཅས་སོ། །
གཉིས། ཐུགས་སྲས་མཐོང་བ་དོན་ལྡན། །
མཚན་གཞན་བྱམས་པ་དཀོན་མཆོག་རིན་ཆེན་ཡང་ཟེར། བཙན་པོའི་
གདུང་རྒྱུད་ལྷའི་སྨན་པ་བསོད་ནམས་རྡོ་རྗེའི་སྲས་སུ་སྐུ་བལྟམས། འཁྲུངས་ལོ་
ཞིབ་གསལ་མ་ངེས་ཀྱང་སྤྱི་ལོའི་དུས་རབས་བཅོ་ལྔ་པའི་ནང་ཡིན་པར་གྲགས།
སྐུ་ཆུང་ངུའི་དུས་ནས་སྐྱེས་སྟོབས་ཤེས་རབ་ཀྱི་རྩལ་དང་ལྡན་པས་ཡི་གེ་འབྲི་
ཀློག་སོགས་ཚེགས་མེད་དུ་མཁྱེན། སྐུ་ན་སོན་རྗེས་འཕགས་ཡུལ་གྱི་པཎྜི་ཏ་ཆེན་
པོ་ནགས་ཀྱི་རིན་ཆེན་དང་། ལོ་ཆེན་བསོད་ནམས་གྲགས་པ། བྱང་ལུགས་
353



པའི་སྲོལ་གཏོད་པ་བྱང་བདག་རྣམ་རྒྱལ་གྲགས་བཟང་། བྲང་ཏི་དཔལ་ལྡན་
འཚོ་བྱེད་སོགས་མཁས་གྲུབ་དུ་མའི་ཞབས་ལ་གཏུགས་ནས་སྡེ་སྣོད་གསུམ་དང་
རྒྱུད་སྡེ་བཞིའི་དགོངས་འགྲེལ་དང༌། བྱང་བདག་རྣམ་རྒྱལ་གྲགས་བཟང་ལས་
《སོ་མ་རཱ་ཛ》དང་《ཟླ་ཟེར》། 《བདུད་རྩི་བུམ་པ》སོགས་གསོ་རིག་གཞུང་
ལུགས་ཕལ་ཆེ་བ་དང་། ་ཡབ་ ལྷའི་ སྨན་ པ་ བསོད་ནམས་རྡོ་རྗེ་ལས་ བཀའ་
གཏད་བརྒྱའི་དབང་། ཆུའི་ལྷ་མོ་སྒྲུབ་སྐོར་བྲང་ཏི་དཔལ་ལྡན་འཚོ་བྱེད་ལས་
ཆུའི་ལྷ་མོ་དང་དྲང་སྲོང་སྒྲུབ་སྐོར་གསན་ཏེ་བོད་ཀྱི་རིག་གནས་སྤྱི་དང༌། ཁྱད་
པར་དུ་གསོ་བ་རིག་པའི་གཞུང་ལུགས་ལ་ཤིན་ཏུ་མཁས་པར་གྱུར་ཏེ། མཚན་
སྙན་དབྱར་གྱི་འབྲུག་སྒྲ་ལྡིར་བ་ལྟར་གང་སར་ཁྱབ་པས་རྗེ་ཟུར་མཁར་པ་མཉམ་
ཉིད་རྡོ་རྗེ་སོགས་ཀྱང་དད་གུས་ཅིག་ཅར་དུ་འཆར། རྗེ་འདི་ཉིད་ཀྱིས་ལེགས་
པར་བཤད་པ་《གསོ་དཔྱད་ཀྱི་རྒྱལ་པོ》། 《དཔལ་ལྡན་རྒྱུད་བཞིའི་འགྲེལ་པ་
བཀོད་པ་ རྣམ་ བཞི》། 《རྒྱུན་ རྣམ་ བཞི་ མངོན་ པར་ རྟོགས་ པའི་ གསོལ་
འདེབས》། 《རྒྱུད་བཞིའི་རྣམ་ངེས་སམ་དཀའ་སྒྲུབ》། 《མ་ལཱ་ཡའི་དཀའ་
འགྲེལ་འདོད་འཇོ་ཆེ་ཆུང》། 《ཁྱད་འཕགས་སྤྱི་སྨན》། 《ངོ་མཚར་སྤྱི་སྨན》།
《རིམས་བཅོས་མི་ལ་སྲོག་སྦྱིན》། 《བཤད་རྒྱུད་ལེའུ་བཞི་པའི་འགྲེལ་པ་གནས་
ལུགས་རབ་གསལ》། 《རྩ་མདོའི་འགྲེལ་པ་སྙན་བརྒྱུད་རྡོ་རྗེའི་ཚིག་རྐང》།
《གཅེས་བསྡུས་རིན་ཆེན་ཕྲེང་བ》སོགས་གསར་གཏོད་རང་བཞིན་ལྡན་པའི་སྒོ་
ནས་གསོ་རིག་གི་བསྟན་བཅོས་གཞུང་ལུགས་མཐའ་ཡས་པ་བརྩམས། སློབ་
མའི་ཚོགས་ དྲིན་ གྱིས་ བསྐྱངས། སློབ་དཔོན་བྱང་ བདག་ རྣམ་ རྒྱལ་ གྲགས་
བཟང་གི་བཞེད་སྲོལ་དྲི་མ་མེད་པ་དར་ཞིང་རྒྱས་པར་སྤེལ་བ་བཅས་སོ། །
གསུམ། ལྷ་བཙུན་བཀྲ་ཤིས་དཔལ་བཟང་། །
མིའི་ཉི་མ་མཐོང་བ་དོན་ལྡན་གྱི་སྲས་ལྷ་བཙུན་བཀྲ་ཤིས་དཔལ་བཟང་ནི།
སྐུ་ཆུང་ངུའི་དུས་སུ་མེས་པོ་ལྷའི་སྨན་པ་བསོད་ནམས་རྡོ་རྗེས་གཅེས་པར་འཛིན་
354



ཏེ་ཡི་གེ་འབྲི་ཀློག་དང་དཔེ་འཁྲིད་གང་ལེགས་གནང་། དེ་ནས་སྐུ་ན་སོན་པའི་
དུས་སུ་ ཡབ་ མེས་ གཉིས་ ཀའི་ བཀའ་དྲིན་ལས་ གསོ་ རིག་ གཞུང་ལུགས་ རབ་
འབྱམས་རྒྱ་མཚོ་མཐའ་དག་དང༌། རྒྱུད་བཀའ་གཏད་བརྒྱའི་དབང་། ཆུའི་ལྷ་
མོ། སྙན་བརྒྱུད་འགྲེལ་ཆེན་ཕྱི་ནང་གསང་གསུམ། རྒྱས་བཏབ་ཉེར་ལྔའི་
བཤད་སྲོལ་སོགས་མང་དུ་གསན། པཎ་ཆེན་ཤཱཀྱ་མཆོག་ལྡན་གྱི་དྲུང་དུ་བསྙེན་
པར་རྫོགས། དེ་རྗེས་པཎྜི་ཏ་ནགས་ཀྱི་རིན་ཆེན་དང་། ལོ་ཆེན་བསོད་ནམས་
རྒྱ་མཚོ། སེམས་དཔའ་ཆེན་པོ་གཞོན་ནུ་རྒྱལ་མཆོག གྲུབ་པའི་དབང་ཕྱུག་
ཐང་སྟོང་རྒྱལ་པོ། ཆག་ལོ་ཐམས་ཅད་མཁྱེན་པ་སོགས་མཁས་གྲུབ་དུ་མའི་དྲུང་
ནས་མདོ་སྔགས་རིག་གནས་རྒྱ་ཆེ་གསན་ཏེ་མཁས་པའི་རྩེ་མོར་སོན། བཀའ་
རྩོམ་《བཤད་རྒྱུད་འགྲེལ་པ་ལེགས་བཤད་ནོར་བུ》དང༌། རབ་བྱུང་བརྒྱད་པའི་
ལྕགས་སྤྲེལ་(སྤྱི་ལོ1500) ལོར། 《ཕྱི་རྒྱུད་འགྲེལ་པ་དགོས་འདོད་འབྱུང་བ་
རིན་པོ་ཆེའི་བང་མཛོད་དམ་བཀླགས་པས་ཀུན་ཤེས》མཛད། 《རྒྱུད་བཞིའི་
རྣམ་ངེས་དཔག་བསམ་ལྗོན་ཤིང་》སོགས་མང་དུ་བརྩམས། བྱང་ལུགས་བཀའ་
གཏེར་ཆུ་བོ་གཉིས་འདུས་ཀྱི་སྲོལ་བཏོད།
བཞི། དྲང་སྲོང་བསོད་ནམས་ཡེ་ཤེས་རྒྱལ་མཚན། །
ཁོང་གིས་ སྐུ་ཆུང་ངུའི་དུས་ནས་ཡབ་ཀྱི་ དྲུང༌ དུ་ ཡི་གེ་འབྲི་ཀློག་དང༌།
གསོ་བ་རིག་པའི་གཞུང་ལུགས་ལ་སྦྱང་བརྩོན་གང་ཟབ་གནང༌། གཞུང་མན་
ངག་སྤྱི་དང་ཁྱད་པར་དུ་གསོ་རིག་རྒྱུད་བཞིའི་བཀའ་གཏེར་ཆུ་བོ་གཉིས་འདྲེས་
ཀྱི་གདམས་ངག་ཞལ་ཤེས། བཀའ་གཏད་བརྒྱའི་དབང་དང༌། ཆུ་ལྷ་དང་དྲང་
སྲོང་སྒྲུབ་སྐོར། སྙན་བརྒྱུད་ཀྱི་ཕྱག་ལེན་སོགས་བུམ་པ་གང་བྱོའི་ཚུལ་དུ་བཞེས།
ཕྱིས་སྡེ་པ་རིན་སྤུངས་པའི་བླ་སྨན་དུ་དབང་བཀུར། གཙང་རོང་རམ་སྔར་
《གསོ་རིག་ཁོག་འབུབས་པད་དཀར་རྒྱས་པའི་ཉིན་བྱེད》དང་། རབ་བྱུང་དགུ་
པའི་མེ་རྟ་(སྤྱི་ལོ1546)ལོར། 《བཤད་རྒྱུད་ཀྱི་འགྲེལ་ཆེན་དྲི་མེད་ཀུན་གསལ་
355



ཡིད་བཞིན་ནོར་བུའི་གཏེར་མཛོད》སོགས་མཛད། 《ཤེས་བྱ་ཀུན་ཁྱབ》ལས་
“ཁྱད་པར་ཕྱིས་སུ་བྱང་པ་ཡབ་རིགས་ལྡན་ཆེན་པོ་རྣམ་རྒྱལ་གྲགས་བཟང་།
སྲས་མིའི་ཉི་མ། ལྷ་བཙུན་བཀྲ་ཤིས་དཔལ་བཟང་། བསོད་ནམས་ཡེ་ཤེས་
རྒྱལ་མཚན་རྣམས་ཀྱིས་རྒྱུད་འགྲེལ་ཁོག་དབུབ་ལྷན་ཐབས་དུ་མ་མཛད་དེ་བྱང་
ལུགས་ཞེས་ པའི་སྲོལ་བཏོད་”(ཤོག་ ༥༩༠）ཅེས་ གསུངས་ པ་ ལྟར། བྱང་
བདག་རྣམ་རྒྱལ་གྲགས་བཟང་ནས་བསོད་ནམས་ཡེ་ཤེས་རྒྱལ་མཚན་བར་བྱང་
ལུགས་ཀྱི་ཐོག་མའི་སྲོལ་འབྱེད་མཁན་གཙོ་བོ་ཡིན་པ་གསལ་བར་བསྟན།
ལྔ། ལྷུན་སྡིངས་ལེགས་གྲུབ་དཔལ། །
ཁོང་ནི་མདོ་ཁམས་བྱང་ཕྱོགས་གེ་སར་གྱི་ཡུལ་གྲུར་ཆོས་རྒྱལ་དགེ་བ་
འཛིན་ཞེས་ པའི་ གདུང་ རྒྱུད་གཉའ་ པ་ ཆོས་ ཀྱི་ བཟང་ པོ་ནས་ གདུང་ རབས་
འགའ་ཞིག་སོང་བའི་རྗེས་གཉའ་པ་ནམ་མཁའ་བཟང་པོ་དང་། དེའི་སྲས་
གཉའ་པ་རྡོ་རྗེ་འབུམ། དེའི་སྲས་ལྷའི་རྒྱལ་མཚན། དེའི་སྲས་དཀོན་མཆོག་
གཞོན་ནུའི་གདུང་རྒྱུད་ཡིན་པ་ལ། དེས་བྱང་བདག་རྣམ་རྒྱལ་གྲགས་བཟང་གི་
ཞབས་ལ་གཏུགས་ནས་གསོ་རིག་གི་གཞུང་སྤྱི་དང་ཁྱད་པར་དུ་བཀའ་གདམས་
མན་ངག་མང་དུ་གསན་ཏེ་མཁས་པར་གྱུར་པས་དེའི་བུ་ཆེན་གྱི་མཚན་ཐོབ། །
དྲུག ཤེས་རབ་དཔལ་ལྡན། །
ཁོང་སྐུ་ཆུང་ངུའི་དུས་ནས་སློབ་གཉེར་ལ་ཤིན་ཏུ་བརྩོན་པ་དང་། ཡབ་
སོགས་མཁས་གྲུབ་མང་པོའི་དྲུང་ནས་གསོ་རིག་གི་གཞུང་ལུགས་རྒྱ་ཆེ་གསན།
དགུང་ལོ་ཉེར་དྲུག་ནས་གྲུབ་ཆེན་ཐང་སྟོང་རྒྱལ་པོའི་ཉེ་གནས་ལོ་བཅུ་དྲུག་
མཛད། མདོ་སྔགས་ཀྱི་གཞུང་ལུགས་སྤྱི་དང་ཁྱད་པར་དུ་གསོ་རིག་སྨན་རྫས་ཀྱི་
བཀའ་གདམས་མན་ངག་མང་དུ་གསན་ཏེ་མཁས་པར་གྱུར། གྲུབ་ཆེན་འདི་
356



ཉིད་སྐུ་བདེ་བར་གཤེགས་རྗེས་ལོ་སུམ་ཅུ་སོ་གཉིས་རིང་རྗེ་ཉིད་དངོས་བཞུགས་
དང་དབྱེར་མེད་འགྲོ་དོན་དཔག་མེད་མཛད་ཅེས་གསུངས། དེའི་སྲས་ལྷུན་
སྡིངས་དགེ་མས་གསོ་རིག་གི་བཤད་གྲྭའི་སྲོལ་བསྐྱངས། དེའི་སྲས་བསྟན་པ་
དར་རྒྱས་ནི། སྐུ་ཆུང་ངུའི་དུས་ནས་བཟང་པོའི་ལས་ལ་དགའ་ཞིང་དད་བརྩོན་
ཆེ་བ་དང་། སྐྱེས་སྟོབས་ཤེས་རབ་ཀྱི་རྩལ་དང་ལྡན་པས་ཕྱག་དཔེ་ཚེགས་མེད་
ངག་འཛིན་ཐུབ། ལྷ་བཙུན་བཀྲ་ཤིས་དཔལ་བཟང་གི་སྲས་དྲང་སྲོང་བསོད་
ནམས་ཀྱི་དྲུང་དུ་ཡུན་རིང་བཞུགས་ཏེ་མདོ་སྔགས་ཀྱི་རིག་གནས་སྤྱི་དང་ཁྱད་
པར་དུ་གསོ་བ་རིག་པའི་གཞུང་ལུགས་མན་ངག་མང་དུ་གསན། མདོར་ན།
བྱང་བདག་རྣམ་རྒྱལ་གྲགས་བཟང་གི་གསོ་རིག་གི་བུ་ཆེན་ལྷུན་སྡིངས་ལེགས་
གྲུབ་དཔལ་ སོགས་ གདུང༌ རྒྱུད་རྣམས་ ཀྱིས་ བྱང་ལུགས་ པའི་སྲོལ་ རྒྱུན་ རིམ་
བཞིན་གོང་དུ་སྤེལ། ཕྱོགས་མཚུངས་སྡེ་སྲིད་སངས་རྒྱས་རྒྱ་མཚོས་སྟོད་ལུགས་
ནི་བྱང་ལུགས་དང་མཚུངས་པར་གསུངས། སྟོད་ལུགས་སམ་གོང་སྨན་པའི་
ལུགས་ནི། ཐོག་མར་གོང་སྨན་དཀོན་མཆོག་བདེ་ལེགས་ཀྱིས་བྲང་ཏི་དཔལ་
མགོན་རྡོ་རྗེ་དང་བྲང་ཏི་ཆོས་རྒྱལ་བཀྲ་ཤིས་སོགས་མཁས་པ་མང་པོའི་ཞབས་ལ་
གཏུགས་ཏེ་གསོ་རིག་གི་བཀའ་གདམས་མན་ངག་མང་དུ་གསན། གངས་ཅན་
ཡུལ་དུ་གྲགས་ཆེ་བའི་གསོ་བ་རིག་པའི་གཞུང་ལུགས་བསྟན་བཅོས་མང་ཆེ་བར་
ཐོས་བསམ་གནང་བ་དང་། དེ་བཞིན་རྒྱ་བོད་མཁས་པ་དུ་མའི་སྙན་བརྒྱུད་
གབ་པ་རྣམས་བླངས་ཏེ་འགྲོ་བའི་ནད་ལ་ཕན་པའི་ཆེད་དུ་《དགོས་འདོད་ཀུན་
འབྱུང་ངམ་བདུད་རྩིའི་ཐིགས་པ》དང་《མན་ངག་པོ་ཏི་དམར་པོ》《པོད་ནག》
《པོད་ཁྲ》། 《ཕྱི་མ་རྒྱུད་ཀྱི་དཀའ་འགྲེལ་གནད་ཐམས་ཅད་གསལ་བའི་སྒྲོན་
མེ》། 《བརྒྱུད་པའི་རྣམ་ཐར》། 《སྨན་པའི་བརྡ་སྤྲོད》། 《རྒྱུད་ཀྱི་དཀའ་ཕྲེང་
འགྲོལ་ཤོག་སེར》བཅས་པོད་བདུན་དང༌། ད་དུང་《རྩ་ཆུའི་འགྲོལ་ཞལ་གྱི་
གདམས་པ་དམར་འབྱིན》། 《སྔོའི་འཁྲུངས་དཔེ་དོན་བསྡུས》། 《འཕྲུལ་ཐལ་
གྱི་ལག་ལེན་འཚོ་བྱེད་སྙིང་ནོར》། 《རྐང་འབམ་གྱི་བཅོས་བདེ་བ་མྱུར་སྟེར》
357



《རོ་ནུས་ཀྱི་སྡེབ་སྦྱོར་སོགས་ཕྲན་བུ་བསྡུས་ པ》། ལྷག་པར་དུ་རྒྱུད་ཀྱི་ཞིབ་
མཆན་《རྒྱུད་ཆེན་ ཕྲ་ མོ་ བེ་འབུམ་ སེང་ལྡེང་མ》སོགས་ བསྟན་ བཅོས་དུ་མ་
བརྩམས། བོད་ཀྱི་གསོ་རིག་བསྟན་པ་གོང་ནས་གོང་དུ་སྤེལ་བར་མཛད་རྗེས་མི་
ནུབ་པ་བཞག་པ་དང། སློབ་མའི་གཙོ་བོར་གྱུར་པ་གོང་སྨན་དཀོན་མཆོག་ཕན་
དར་སོགས་དྲིན་གྱིས་བསྐྱངས་ནས་འགྲོ་དོན་འཕྲིན་ལས་བསམ་གྱིས་མི་ཁྱབ་པ་
བྱུང་། །
བདུན། ཐུགས་སྲས་གོང་སྨན་དཀོན་མཆོག་འཕན་དར། །
ཁོང་ནི་རབ་བྱུང་དགུ་པའི་ལྕགས་ལུག་(སྤྱི་ལོ1511)ལོའི་ཟླ་དང་པོའི་
ཚེས་བཅུ་བདུན་ཉིན་ཡབ་ཆོས་ཀྱི་རྒྱལ་མཚན་དང་ཡུམ་ཇོ་བཙུན་ཆོས་སྐྱོང་
བཟང་པོའི་སྲས་སུ་ལ་སྟོད་ཆུ་རུག་མང་ཁྱུང་དུ་སྐུ་འཁྲུངས། སྐུ་ཆུང་དུས་ཞང་
པོ་གོང་སྨན་དཀོན་མཆོག་བདེ་ལེགས་དང་། བྲང་ཏི་དཔལ་མགོན་རྡོ་རྗེ་ཡབ་
སྲས་ཀྱི་དྲུང་ནས་གསོ་རིག་གཞུང་ལུགས་ལ་སྦྱངས་པ་གང་ལེགས་མཛད། ཡབ་
དགོངས་པ་རྫོགས་རྗེས་ཁོང་གིས་ལོ་དུས་དུ་མའི་རིང་སྔར་བས་སློབ་དཔོན་གྱི་
བཀའ་ལས་མི་འགལ་བར་རིག་པ་རྩེ་གཅིག་ཏུ་བསྒྲིམས་ནས་རྩིབས་རི་ལོ་སྤང་
སོགས་ལ་སྐུ་མཚམས་སུ་བཞུགས་ནས་གསོ་རིག་གཞུང་ལུགས་རྒྱུད་བཞི་སོགས་
ཐུགས་སུ་ཆུད། གཞན་ཡང་རྩ་ལག་འགྲེལ་དང་བཅས་པའི་པོ་ཏི་བཅོ་བརྒྱད་
《བསྟན་བཅོས་བརྒྱད་པ》། 《མན་ངག་པོ་ཏི་དམར་པོ》། 《ཟིན་ཏིག་བསམ་
འཕེལ་ནོར་བུ》སོགས་ལ་སྦྱངས་པ་མཛད་དེ་བྱང་ཆུབ་པར་གྱུར་པས་མཁས་
པའི་མཚན་སྙན་གང་སར་ཁྱབ། དེ་ནས་ཡུལ་གྲུ་གང་སར་ཕེབས་ཏེ་འགྲོ་བ་
ནད་ཀྱིས་མནར་བ་མང་པོ་ནད་ཀྱི་སྡུག་བསྔལ་ལས་བསྐྱབས། དྲང་སྲོང་བརྒྱུད་
པའི་གསོལ་འདེབས་རྫོགས་ལྡན་མ་དང་། སྨན་གྱི་བྱིན་འབེབས་རབ་གནས་ཆོ་
ག སྨན་གྱི་ལྷ་མོའི་སྒྲུབ་སྐོར། དངུལ་ཆུ་གྲུབ་པའི་བསྟན་བཅོས། སྨན་ནག་
ཆེན་མོའི་སྦྱོར་བ་རྒྱས་འབྲིང་བསྡུས་གསུམ་གྱི་དཀར་ཆག རྩ་རྒྱུད་འགྲེལ་པ་མེ་
358



ལོང་མཐོང་གསལ། མན་ངག་རྒྱུད་ཀྱི་སྐོར་ལ་གསོ་རིག་དགོས་འདོད་འབྱུང་བ་
ནོར་བུའི་ཕྲེང་བ་ཞེས་བྱ་བ་པོད་གསུམ་ཙམ། དེ་ལས་བསྡུས་པ་དགོས་དོན་
འདུས་པ། དེ་ལས་ཀྱང་དགོས་པ་ཀུན་བསྡུས། དེ་དག་གི་སྙིང་པོ་དྲིལ་བ་ལམ་
ཡིག་བརྒྱ་རྩ་རྣམས་མཛད་ཅེས་གསུངས། གསུང་གིས་བསྐྱངས་པའི་སློབ་མའི་
ཚོགས་ལས་སློབ་མ་ཀ་བ་ལྟ་བུ་བཞིས་གཙོས་པའི་རྒྱུད་བཞི་བློ་ལ་ ཐོན་ཞིང་
གཞུང་འགྲེལ་ཞིབ་པར་འཆད་ཐུབ་པའི་བུ་ཆེན་ཉེར་ལྔ། བསྟན་བཅོས་བརྒྱད་
པར་མྱོང་ཐོན་པའི་བུ་ཆེན་གསུམ། ལམ་ཡིག་བརྒྱ་རྩ་གཙོ་བོར་སྟོན་པ་བརྒྱུད།
གྲུབ་ལུང་ཐོབ་ཀྱི་དམ་ལྡན་གཉིས། མོས་གུས་འགྱུར་མེད་ཀྱི་སློབ་མ་སུམ་ཅུ།
ཐུར་དཔྱད་རང་ལས་མཁས་པ་གཉིས། བྱང་སེམས་ལྡན་པའི་བུ་ཆེན་ལྔ། རྣམ་
དཔྱོད་ཡངས་པའི་ཤེས་ལྡན་གཉིས། སྙན་གྲགས་ཕྱོགས་བཅུར་གཡོ་བའི་དྲང་
སྲོང་གསུམ་སོགས་སློབ་མ་བཞི་བརྒྱ་ལྷག་ཙམ་བྱུང༌། མདོར་ན། འགྲོ་བ་ནད་
ཀྱིས་མནར་བའི་སྡུག་བསྔལ་ལས་སྐྱོབ་པའི་བུ་སློབ་གྲངས་ལས་འདས་པ་མཆིས།
མཐར་དགུང་ལོ་དྲུག་ཅུ་རེ་དྲུག་བཞེས་པའི་སྐབས་སུ་དགོངས་པ་ཆོས་དབྱིངས་
སུ་གཤེགས། །
བརྒྱད། རོང་ཆོས་རྗེ་དཔལ་ལྡན་རྒྱལ་མཚན། །
མཁས་མཆོག་དཀོན་མཆོག་འཕན་དར་གྱི་སློབ་མ་ཀ་བ་བཞིའི་བྱེ་བྲག་
རོང་ཆོས་རྗེ་དཔལ་ལྡན་རྒྱལ་མཚན་གྱིས་གསོ་རིག་སྤྱི་དོན་མུན་སེལ་སྒྲོན་མེ་
སོགས་ཚ་རོང་སྙན་བརྒྱུད་བེ་བུམ་དུ་གྲགས་པ་མཛད། །
དབོན་པོ་ནམ་མཁའ་བདེ་ལེགས་ཀྱིས་རྒྱུད་བཞིའི་སྤྱི་དོན་ལེགས་བཤད་
སྣང་བ། རྩ་མདོའི་ས་དཔྱད་བསྡུས་དོན། ཕྱི་རྒྱུད་ཀྱི་ནད་དང་གཉེན་པོ་གསོ་
ཐབས་གསུམ་གྱི་དབྱེ་བསྡུ། མན་ངག་གི་སྐོར་བདུད་རྩིའི་འཕྲེང་བ། གཅོང་སྡེ་
བཞིའི་ངོས་ འཛིན་ མཛུབ་ ཚུགས་ མ། བཅོས་ ཐབས་ རྡོ་ རྗེ་ ཕ་ ལམ་ རྣམས་
མཛད། །
359



གཞན་ཡང་གསལ་བ་སྒང་པ་དཔལ་མགོན་ལྷུན་གྲུབ་ཀྱིས་གསོ་རིག་སྤྱི་
དོན་ལེགས་བཤད་ཕྲེང་བ། དུས་བཞིའི་ངོས་འཛིན་ལ་འཁྲུལ་བ་སྤོང་ཐབས་
མཛད། །
དྲུང་འཚོ་དབང་ལྡན་པས་ཉི་ཟླ་གཟའ་འཛིན། ཉི་མ་ལྡོག་མཉམ་སོགས་
རྩ་ལ་ཐིངས་ཚུལ་སྨྲ་བ་ལ་དྲི་མ་ལེགས་བཤད་འཚོལ་བའི་ཕོ་ཉ་ རིགས་ པའི་
ལྕགས་ཀྱུ་བརྩམས། །
སྟོད་སྨན་འཚོ་བྱེད་གཞོན་ནུས་དངུལ་ཆུ་གྲུབ་པའི་བསྟན་བཅོས། ཕྱག་
རྡོར་མགོན་པོའི་གཅེས་བསྡུས་རིན་ཆེན་འཕྲེང་བ་དང་ཕྱི་རྒྱུད་ཀྱི་ས་བཅད་
འབྲོང་རྩེ་ལྷ་བཙུན་རྒྱ་མཚོའི་འབྲོང་རྩེའི་བེ་བུམ། སོག་ཟློག་པའི་རྒྱུད་བཞིའི་
བཀའ་སྒྲུབ་ངེས་དོན་སྙིང་པོ་མཛད། །
སྡེ་པ་རོང་འཚོ་བས་ལྟ་ན་སྡུག་གི་ངོས་འཛིན་དང་། བརྒྱུད་པའི་ལོ་རྒྱུས་
སོགས་ལ་དྲིས་ལན་རིགས་པའི་འཁོར་ལོ། མན་ངག་ཟབ་བསྡུས་བདུད་རྩི་
ཐིགས་འཕྲེང་སོགས་མཛད་ཅེས་གསུངས། མདོར་ན་དུས་དེར་བྱང་ལུགས་
པའི་ཡ་གྱལ་སྟོད་ལུགས་པའི་མེས་པོ་གོང་སྨན་དཀོན་མཆོག་བདེ་ལེགས་དང་།
གོང་སྨན་དཀོན་མཆོག་འཕན་དར་སོགས་སློབ་བརྒྱུད་འཛིན་པ་རྣམས་ཀྱི་གསོ་
རིག་བསྟན་ བཅོས་ མང༌ དུ་ བརྩམས། སློབ་ མའི་ ཚོགས་ རྣམས་ དྲིན་ གྱིས་
བསྐྱངས། རང་ལུགས་དྲི་མ་མེད་པ་དར་ཞིང་རྒྱས་པར་སྤེལ་ནས་བོད་ཀྱི་གསོ་
རིག་གཞུང་ལུགས་སྔར་བས་ཕུན་སུམ་ཚོགས་པ་ཡོང་ཆེད་གསར་གཏོད་རང་
བཞིན་ལྡན་པའི་ལེགས་སྐྱེས་ཕུལ་བ་བཅས་སོ། །
དགུ། ཟུར་མཁར་མཉམ་ཉིད་རྡོ་རྗེ། །
ཟུར་ལུགས་ཀྱི་སྲོལ་གཏོད་པ་ཟུར་མཁར་བ་མཉམ་ཉིད་རྡོ་རྗེའམ་དྷརྨ་
སྭསྟི་ནི། ཡབ་རིག་འཛིན་ཕུན་སོགས་དང་ཡུམ་ཀུན་མཁྱེན་བཀྲ་ཤིས་རྣམ་རྒྱལ་
གཉིས་ཀྱི་སྲས་སུ་རབ་བྱུང་བདུན་པའི་ས་ལུག་(སྤྱི་ལོ1439)ལོར་དྭགས་པོའི་ས་
360



ཁོངས་ལ་ཐོག་ཟུར་མཁར་དུ་སྐུ་འཁྲུངས། རྗེ་འདི་ཉིད་ཀྱི་ཐོག་མའི་གདུང་རྒྱུད་
ནི་ཆོས་རྒྱལ་སྲོང་བཙན་སྒམ་པོའི་དུས་ནས་བྱུང་བར་གྲགས། སྐུ་ཆུང་དུས་ནས་
ཡབ་རིག་འཛིན་ཕུན་ཚོགས་དང་། ཁྲུས་ཁང་ལོ་ཙཱ་བ། ཤ་ར་རབ་འབྱམས་པ།
སྨན་སྟོད་དབང་ཕྱུག་བཟང་པོ་སོགས་མཁས་པ་མང་པོའི་ཞབས་ལ་གཏུགས་ཏེ་
རིག་གནས་སྤྱི་དང་། ཁྱད་པར་དུ་གསོ་རིག་གཞུང་ལུགས་བསྟན་བཅོས་ལ་
སྦྱངས་པ་གང་ལེགས་མཛད། དེ་ནས་དཔལ་ལྡན་རྒྱུད་བཞི་འདིར་རྒན་རབས་
རྨོངས་པས་རྣམ་པར་བསླད་དེ་མ་དག་པའི་ཆ་ཇི་སྙེད་ཅིག་ཞུགས་འདུག་པར་བྱི་
དོར་གྱིས་ཤིག་ཅེས་གཡུ་ཐོག་པས་ལུང་བསྟན་གསུངས་པ་ལྟར། དཔལ་ལྡན་
རྒྱུད་བཞིར་ ཞིབ་ བསྡུར་ གང་ ཟབ་ མཛད་ དེ་ བསྟན་ བཅོས་ མང་ དུ་ བརྩམས།
སྐབས་དེར་གསོ་རིག་གཞུང་ལུགས་ལ་མཆོག་ཏུ་མངའ་བས་སྙན་པའི་མཚན་
བཟང་ཕྱོགས་བཞི་ཡོངས་ལ་ཁྱབ། བྱང་ལུགས་མིའི་ཉི་མ་མཐོང་བ་དོན་ལྡན་
གྱིས་ཀྱང་ཕྱག་བྲིས་ཕུལ་ཏེ་དྲི་བ་མང་པོ་བཏོན་པར་སྐབས་དང་བསྟུན་པའི་དྲིས་
ལན་གསལ་བར་གནང་། 《གངས་ལྗོངས་གསོ་རིག་བསྟན་པའི་ཉིན་བྱེད་རིམ་
བྱོན་གྱི་རྣམ་ཐར》ལས་“དགུང་ལོ་བཅུ་དྲུག་སྐོར་ནས་གཡུ་ཐོག་སྙིང་ཐིག་གི་བླ་
སྒྲུབ་སྡུག་བསྔལ་མུན་སེལ་ཐུགས་རྗེའི་ཉི་འོད་ལ་ཁ་སྐོང་ཞལ་ཤེས་ལྷན་ཐབས་
དང༌། དེའི་གེགས་སེལ་བཞི་མཛད་པར་དགོངས་ནས། ཐོག་མར་འབྱུང་བ་
ལུས་འཁྲུགས་ཀྱི་གེགས་སེལ་ལ་ཚིགས་བཅད་ལྷུག་ཅི་རིགས་པའི་དཔེ་ཚན་དུ་
བྱས་པ་པོ་ཏི་རིང་བསྲེལ་ཙམ་གྱི་ནང་ནས་མན་ངག་བྱེ་བ་རིང་བསྲེལ་དུ་གྲགས་
པ་ཁྱོན་དཔེ་ཚན་བཞི་བརྒྱ་དང་བཅུ་དྲུག་ཡོད་པ་ཞིག་བརྩམས། དེ་རྗེས་དཔལ་
ལྡན་རྒྱུད་བཞིའི་འགྲེལ་ཆེན་པོད་ཤེལ་ཕྲ་མོ་དང་། སྤྱི་དོན་ནམ་རྒྱུད་ཀྱི་དཀའ་
གནད་རྣམས་ལ་དྲི་ཚིག་དངུལ་དཀར་མེ་ལོང་། ལེགས་བཤད་ཉི་ཟེར། ཕྱོགས་
ཀྱི་སྨན་པོ་རྣམས་ལ་སྤྲིངས་ཡིག རང་གཞན་ལ་གཞན་པའི་བསླབ་བྱ་སོགས་ཀྱི་
བཀའ་རྩོམ་མཛད”(ཤོག་༢ ༡༦- ༢ ༡༧)ཅེས་གསུངས། རྗེ་འདི་ཉིད་ཀྱིས་
བཀའ་བསྟན་གཞུང་ལུགས་དུ་མ་བརྩམས་ཏེ་རིག་གནས་སྤྱི་དང་ཁྱད་པར་གསོ་
361



རིག་མཁས་པའི་རྩེ་མོར་སོན། བློ་ལྡན་སྐྱེ་བོ་ཀུན་གྱིས་བསྔགས་པའི་ཡུལ་དུ་
གྱུར། དེ་ནས་རྗེ་མཉམ་ཉིད་ཆེན་པོ་ཤར་ཕྱོགས་མངོན་དགའ་ཞེས་པར་གཉལ་
དང༌། སྦྱར་ར། བྱ་ཡུལ། ཨེ། ཉང་པོ། ཀོང་པོ་བཅས་ལྷོ་ཁ་དང་དྭགས་
ཀོང་གི་སྨན་པ་མཁས་པ་མང་པོ་འདུས་ཏེ་རིག་ལམ་དཔྱད་བསྡུར་གང་ཟབ་
གནང་སྟེ་རིན་ཆེན་འཁྲུངས་དཔེའམ་སྨན་ངོ་གསལ་བྱེད་དང་། རོ་སྐོར་ལྕགས་
ཀྱི་ཕྲེང་བ། བདུད་རྩིའི་རྫིང་བུ། བདུད་རྩིའི་གཏེར་མཛོད། ཕྱི་རྒྱུད་སྨན་ངོ་
གསལ་བྱེད་བདུད་རྩིའི་སྒྲོན་མེ། སྨན་གྱི་བྱིངས་ལ་སོགས་པ་སྨན་གྱི་རོ་དང་།
ནུས་པ། ཞུ་རྗེས། ངོ་བོ། ངེས་ཚིག བྱེད་ལས་བཅས་ཀྱི་སྒོ་ནས་གཏན་ལ་
འབེབས་པའི་གསོ་རིག་བསྟན་བཅོས་མཐའ་ཡས་པ་བརྩམས། མདོར་ན། རྗེ་
མཉམ་ཉིད་རྡོ་རྗེས་གཡུ་ཐོག་པའི་ལུང་ལྟར་དཔལ་ལྡན་རྒྱུད་བཞིའི་ནང་རྒན་
རབས་རྨོངས་པས་བཟོས་པའི་མ་དག་པ་ཇི་སྙེད་པ་ཡོད་པ་ ཐམས་ ཅད་དག་
བཅོས་ལེགས་པར་མཛད། ལྷོ་ཁ་དང༌། དྭགས་ཀོང་གི་སྨན་པ་མཁས་པ་མང་
པོ་གདན་དྲངས་ཏེ་རིག་ལམ་དཔྱད་བསྡུར་གྱི་ཐབས་ལམ་ལ་བསྟེན་ནས་མཁས་
བརྒྱའི་བློ་གྲོས་གཅིག་ཏུ་བསྡུས་ཏེ་གསོ་རིག་གཞུང་ལུགས་བསྟན་བཅོས་གྲངས་
ལས་འདས་པ་བརྩམས། དེ་བཞིན་བྱང་ལུགས་པའི་སྨན་པ་མཁས་པ་མང་པོ་
དང་བཀའ་གྲོས་དང་རིག་ལམ་དཔྱད་བསྡུར་གནང་སྟེ་དེ་དག་གི་ལེགས་ཆ་མང་
པོ་ཚུར་བླངས། བོད་ཀྱི་གསོ་རིག་བསྟན་པ་གོང་དུ་སྤེལ་བར་མཛད་རྗེས་རླབས་
ཆེན་འཇོག་གནང་མཛད། མཐར་སྟབས་མ་ལེགས་པར་དགུང་གྲངས་སུམ་ཅུ་
སོ་བདུན་རབ་བྱུང་བརྒྱད་པའི་ཤིང་ལུག་(སྤྱི་ལོ1475)ལོར་གཟུགས་ཀྱི་བཀོད་
པ་བསྡུས། །
རྗེ་འདི་ཉིད་ལ་སློབ་མ་ཇི་སྙེད་པ་བྱུང་བ་ལས་དེ་དག་གི་ནང་ནས་གཙོ་
བོར་གྱུར་པ་ནི། མཐར་ཕྱིན་གྱི་སློབ་མ་བཞི་སྟེ། མན་ངག་མཐར་ཕྱིན་མི་
འགྱུར་ཚེ་བརྟན་དང༌། འཕྲིན་ལས་མཐར་ཕྱིན་ཕྲག་དབོན་བསོད་ནམས་བཀྲ་
ཤིས། ལག་ལེན་མཐར་ཕྱིན་ཚེ་འབུམ་རྡོ་རྗེ། བཤད་པ་མཐར་ཕྱིན་ལི་ཆུང་
362



ན
པདྨ་སྐྱབས་བཅས་དང༌། གཞན་བྱིན་རླབས་ཞུགས་པའི་སློབ་མ་བརྒྱུད་དང་།།
ཤེས་རབ་ཅན་གྱི་སློབ་མ་བཅུ་དྲུག གྲགས་པ་ཐོབ་པའི་སློབ་མ་ ཉི་ ཤུ། བླ་
དྭགས་ཅན་གྱི་སློབ་མ་བཅུ་དྲུག་བཅས་ཡིན། དངོས་སློབ་ཕྲག་དབོན་བསོད་
ནམས་བཀྲ་ཤིས་ཀྱིས་ཀོང་བུའི་སྦྱོར་བ་ལག་ལེན་དམར་འཁྲིད། རྨ་བཅོས་ཟིན་
བྲིས། རྩྭ་ལྡན་ཟིན་བྲིས། སྲིན་དུག་གི་བཅོས་འཆི་མེད་བདུད་རྩིའི་མེ་ཏོག་
དབྱུག་བཅོས་ལུས་ཐིག་ཤེལ་དཀར་མེ་ལོང་སོགས་བརྩམས། དེ་བཞིན་སློབ་མ་
གཙོ་བོ་གཞན་རྣམས་ཀྱིས་ཀྱང་ཟུར་ལུགས་དྲི་མ་མེད་པའི་བཞེད་སྲོལ་རྣམས་
སྤེལ་ཆེད་བསྟན་བཅོས་མང་དུ་བརྩམས། སློབ་བརྒྱུད་འཛིན་པའི་གསོ་རིག་
མཁས་པ་དུ་མ་བྱོན་པ་དེ་རྣམས་ཀྱིས་ཟུར་མཁར་བའི་ཕྱག་རྒྱུན་མི་ཉམས་པར་
གོང་ནས་གོང་དུ་སྤེལ་བ་བཅས་སོ། །
བཅུ། ཟུར་མཁར་བློ་གྲོས་རྒྱལ་པོ། །
ཟུར་ལུགས་ཀྱི་སྲོལ་འཛིན་པ་ཟུར་མཁར་བློ་གྲོས་རྒྱལ་པོ་ནི། རབ་བྱུང་
དགུ་པའི་ས་སྦྲུལ་(སྤྱི་ལོ1509)ལོར་སྐུ་བལྟམས། འདི་ནི་ཟུར་མཁར་མཉམ་
ཉིད་རྡོ་རྗེའི་གདུང་རྒྱུད་ཡིན་ཞིང་། སྐུ་ཆུང་དུས་ནས་རིག་གནས་དང་ཁྱད་
པར་དུ་གསོ་ རིག་ གཞུང་ལུགས་ལ་སྦྱངས་པ་གང་ལེགས་ མཛད། མཚོ་སྨད་
མཁན་ཆེན་གྱི་དངོས་སློབ་གླང་བུ་ཆོས་རྗེའི་ཞབས་ལ་གཏུགས་ནས་གཡུ་ཐོག་
སྙིང་ཐིག་གི་ དབང་ དང་། རྒྱུད་ བཞི། བྱེ་བ་ རིང་ བསྲེལ་ ལ་ སོགས་ བསྟན་
བཅོས་མང་དུ་གསན། དེ་ནས་རིམ་བཞིན་བལ་པོ་མདོལ་ཁ་དང༌། སྤུ་རེངས།
ལ་སྟོད་བྱང༌། གཙང་སྟོད་སྨད་དུ་ཡོངས་གྲགས་ཀྱི་སྨན་པ་མཁས་པ་དང་གསོ་
རིག་གི་ཕྱག་དཔེ་གསར་རྙིང་གང་ཡོད་རྩད་གཅོད་བྱེད་པར་གང་སར་ཕེབས།
དུས་དེར་གཡུ་ཐོག་པའི་འཁྲུངས་ཡུལ་མྱང་སྟོད་སྨད་ཀྱི་ཁུལ་དུ་དུས་ཡུན་གང་
འཚམས་ཤིག་བཞུགས་ཏེ་རྩད་གཅོད་གནང་བས་ལུང་དམར་སོགས་ནས་གཡུ་
ཐོག་གསར་མ་ཡོན་ཏན་མགོན་པོའི་རྒྱུད་བཞི་ཕྱག་དྲེག་མ་གསེར་མཆན་དང་
363



བཅས་པ་རྙེད། སྨན་དང་ཆ་དཔྱད་ངོ་མཚར་ཤིན་ཏུ་ཆེ་བ་མང་པོ་གཟིགས་
པས་ཐུགས་ཤིན་ཏུ་མཉེས། རབ་བྱུང་དགུ་པའི་ཆུ་སྟག་(སྤྱི་ལོ1542)ལོ་ནས་
ས་སྤྱོད་དབང་རྒྱལ་རྡོ་རྗེ་གྲགས་པས་མཐུན་རྐྱེན་གང་ལེགས་བསྐྲུན་པས་ལོ་
བཞིའི་རིང་རྒྱུད་བཞི་ཕྱག་དྲེག་མའི་ཚིག་དོན་ཆད་ལུས་མེད་པར་རྩ་བཤད་ཀྱི་
འགྲེལ་པ་《མེས་པོའི་ཞལ་ལུང》མཛད། དེ་ནས་པ་སྣམ་དུ་ཕྱི་རྒྱུད་ཀྱི་རྩ་མདོའི་
འགྲེལ་པ་ བརྩམས། རྗེས་ སུ་དབུས་ཕྱོགས་ལ་ ཕེབས་ནས་གཞི་ལམ་འབྲས་
གསུམ་ལས་བརྩམས་པའི་དྲི་ཚིག་ཤོ་ལོ་ཀ་བཅུ་ལྷག་ཙམ་ཡོད་པ་ཞིག་ལྷ་སའི་རྡོ་
རིང་ལ་ཐེངས་གསུམ་སྦྱར་བས་དེའི་མཚན་སྙན་ཕྱོགས་བཞི་གང་སར་ཁྱབ་རུང་
ལན་འདེབས་མཁན་གཅིག་ཀྱང་མ་བྱུང་བར་རང་འགྲེལ་གསེར་གྱི་ཕྲ་ཚོམ་རྩོམ་
གནང་མཛད། དེ་རྗེས་གསོ་རིག་མཁས་པ་ལ་ལས་དྲིས་ལན་འགའ་ཞིག་ཕུལ་
ཀྱང་ཐུགས་ལ་མི་འཐད་པར་སླར་ཡང་རང་ལན་རྒན་པོའི་ཁ་ཆེམས་མཚན་མོ་
མུན་ནག་གི་གློག་འོད་ལྟ་བུ་ཞེས་པ་བརྩམས། དེ་བཞིན་རྒྱུད་བཞི་བཀའ་དང་
བསྟན་བཅོས་རྣམ་པར་དབྱེ་བ་མུན་སེལ་སྒྲོན་མེ་དང་། སྨན་གྱི་རོ་ནུས་ཞུ་རྗེས་
ཀྱི་རེའུ་མིག གོང་སྨན་དཀོན་མཆོག་འཕན་དར་ལ་དྲི་བ་ཙུ་ཏའི་འཁྲི་ཤིང༌།
ཟླ་ཐིག་ཉིན་བྱེད་འོད་མཚོ། ཆུ་སྐོལ་རྣམ་བཤད། ག་པུར་གུར་གུམ་ཨ་གར་
ཙན་དན་སོགས་ཀྱི་སྐྱོན་སེལ་སོགས་གསོ་རིག་གི་བསྟན་བཅོས་དུ་མ་བརྩམས།
དེ་ནས་གཡུ་ཐོག་གསར་མ་ཡོན་ཏན་མགོན་པོའི་རྒྱུད་བཞི་ཕྱག་དྲེག་མ་དང་།
ཟུར་མཁར་པའི་རྒྱུད་བཞི་རྣམ་དག་མ་སོགས་ཚད་ལྡན་གྱི་ཡིག་ཆ་གཞིར་བྱས་
རྒྱུད་བཞིར་དག་བཅོས་གང་ཟབ་མཛད། ལྷོ་ཁ་གྲ་ཐང་གི་སྡེ་པ་ཡར་རྒྱབ་པས་
སྦྱིན་བདག་མཛད་དེ་འཇིག་རྟེན་ན་གྲགས་ཆེ་བའི་གྲྭ་ཐང་རྒྱུད་བཞི་པར་དུ་
བརྐོས། དེ་ནི་རྒྱུད་བཞིའི་པར་སྔ་ཤོས་སུ་གྱུར། མདོར་ན། ཟུར་མཁར་བློ་
གྲོས་རྒྱལ་པོས་སྔ་རྗེས་སུ་ཡུལ་གྲུ་མང་པོར་ཕེབས་ཏེ་གསོ་རིག་མཁས་པ་མང་པོ་
དང་། སྔོན་བྱོན་མཁས་གྲུབ་རྣམས་ཀྱིས་མཛད་པའི་གཡུ་ཐོག་རྒྱུད་བཞི་ཕྱག་
དྲེག་མ་སོགས་དཔེ་རྙིང་གལ་ཆེན་མང་པོ་རྩད་འཚོལ་གནང་ཐོག་རྒྱུད་བཞིའི་
364



དགོངས་འགྲེལ་ཡང་དག་པ་མང་པོ་གསར་དུ་བརྩམས། སྐུ་ཚེ་ཧྲིལ་པོ་གསོ་རིག་
བསྟན་པ་གོང་དུ་སྤེལ་བར་དཀའ་ངལ་དུ་མ་ཁྱད་དུ་སད། སློབ་མའི་ཚོགས་
དྲིན་གྱིས་བསྐྱངས། ལྷག་པར་དུ་སློབ་མ་རྣམས་ལ་གསོ་རིག་གི་གཞུང་ལུགས་
དང་། ལག་ལེན་དངོས་ཟུང་དུ་འབྲེལ་དགོས་པའི་གལ་ཆེའི་རང་བཞིན་གསལ་
བར་བསྟན། རྗེ་ཉིད་ཀྱིས་“ལ་ལ་བཤད་པ་མཁས་ཀྱང་ལག་ལེན་རྨོངས། ། ལ་
ལ་ལག་ལེན་ ཤེས་ ཀྱང་ བཤད་ རྒྱུ་མེད། ། བཤད་ དང་ ལག་ལེན་ གཉིས་ སུ་
འཛོམས་པ་ཡི། ། མཁས་པ་དེ་འདྲ་དེང་སང་ཉིན་སྐར་འདྲ། །”ཞེས་གསུངས།
ཐུན་མོང་མ་ཡིན་པའི་བོད་ཀྱི་གསོ་རིག་གཞུང་ལུགས་ནམ་ཡང་མི་ནུབ་པའི་
མཛད་རྗེས་བཞག་གནང་མཛད། མཐར་རབ་བྱུང་བཅུ་པའི་ཆུ་སྦྲུལ་(སྤྱི་ལོ
1572)ལོར་དགུང་ལོ་དྲུག་ཅུ་རེ་གསུམ་བཞེས་སྐབས་དགོངས་པ་ཆོས་དབྱིངས་
སུ་གཤེགས་པ་བཅས་སོ། །
གཞན་ཡང་ཟུར་ལུགས་པའི་སྲོལ་འཛིན་པའི་སྨན་པ་མང་དུ་བྱོན། སྔ་
རྗེས་སུ་བྱང་པ་བཀྲ་ཤིས་དར་རྒྱས་ཀྱི་བཤད་རྒྱུད་རྐྱང་སེལ་གྱི་འགྲེལ་པ་སྨན་གྱི་
འཁྲུངས་དཔེ་དང་སྦྱར་བ་དང་། དྲང་སྲོང་མཐུ་སྟོབས་རྡོ་རྗེའམ་གྲུ་སེང་གེས་
སྨན་དཔྱད་བདུད་རྩིའི་གཏེར། དཔའ་བོ་གཙུག་ལག་ཕྲེང་བའི་སྨན་དཔྱད་
ཟིན་བྲིས་སྙིང་པོ་དང་། སྨན་གྱི་ཆོས་འབྱུང༌། རྡོ་ཞུན་གསལ་སྒྲོན། དྭགས་པོ་
ཟླ་བ་རྒྱལ་མཚན་གྱི་སྔོ་འབུམ་སོགས་གསོ་རིག་བསྟན་བཅོས་མང་དུ་བརྩམས་ཏེ་
ཟུར་ལུགས་པའི་ཕྱག་རྒྱུན་དྲི་མ་མེད་པ་མི་ཉམས་གོང་དུ་སྤེལ་བས་དུས་རབས་
དེར་ཐུན་མོང་མ་ཡིན་པའི་བོད་ཀྱི་གསོ་བ་རིག་པའི་གཞུང་ལུགས་ཀྱི་འཕེལ་ཚད་
གསར་པ་ཞིག་ཏུ་སླེབས་ཐུབ་པ་བྱུང་བ་རེད། །
365



བརྒྱད་པ། དགའ་ལྡན་ཕོ་བྲང་གི་དུས་སྐབས་སུ་བོད་
ཀྱི་གསོ་རིག་སྒོ་ཀུན་ནས་ཡར་རྒྱས་གོང་དུ་
འཕེལ་བ་དང་། གསོ་རིག་མཁས་པ་རིམ་
བྱོན་གྱི་མཛད་པའི་སྐོར། །
རབ་བྱུང་བཅུ་གཅིག་པའི་ཆུ་རྟ་(སྤྱི་ལོ1642)ལོའི་ཟླ་གསུམ་པར་དགའ་
ལྡན་ཕོ་བྲང་སྲིད་དབང་དངོས་སུ་བཙུགས། དུས་དེར་བོད་ཀྱི་ཆབ་སྲིད་དང་།
དཔལ་འབྱོར། རིག་གནས་སོགས་གོང་དུ་འཕེལ་ཆེད་བྱ་ཐབས་གསར་པ་རབ་
དང་རིམ་པ་སྤེལ། ཁྱད་པར་དུ་མཁས་གྲུབ་རབ་དང་རིམ་པ་བྱོན་ནས་བོད་ཀྱི་
གསོ་བ་རིག་པའི་གཞུང་ལུགས་དང་། རིག་ལམ་དཔྱད་བསྡུར། གསོ་རིག་སློབ་ ་
གཉེར་བཅས་དབྱར་མཚོ་རྒྱས་པ་ལྟར་གོང་དུ་འཕེལ། །
གཅིག རྒྱལ་མཆོག་ལྔ་པ་ངག་དབང་བློ་བཟང་རྒྱ་མཚོ། །
རྒྱལ་མཆོག་ལྔ་པ་ཆེན་པོ་ནི། བོད་ཀྱི་རིག་གནས་སྤྱི་དང་ཁྱད་པར་དུ་
གསོ་རིག་གཞུང་ལུགས་ལ་མཆོག་ཏུ་མངའ་བའི་གངས་ཅན་མཁས་པའི་གཙུག་
རྒྱན་ཞིག་ཡིན་ཞིང༌། རྗེ་འདི་ཉིད་ནི་རབ་བྱུང་བཅུ་པའི་མེ་སྦྲུལ་(སྤྱི་ལོ1617)
ལོར། ཡབ་བདུད་འདུལ་རབ་བརྟན་དང་ཡུམ་ཁྲི་ལྕམ་ཀུན་དགའ་ལྷ་མཛེས་ཀྱི་
སྲས་སུ་འཕྱོངས་རྒྱས་འཕྱིང་བ་སྟག་རྩེར་སྐུ་འཁྲུངས། དགུང་ལོ་དྲུག་ཏུ་ཕེབས་
སྐབས་འབྲས་སྤུངས་ཕོ་བྲང་དུ་གདན་དྲངས་ཏེ། ཐོག་མར་གྲོག་པོ་ནང་དགེ་
སློང་གི་དྲུང་དུ་ཡི་གེ་འབྲི་ཀློག་ལ་སྦྱངས་པ་མཛད་པས་ཚེགས་མེད་དུ་མཁྱེན།
པཎ་ཆེན་བློ་བཟང་ཆོས་རྒྱུན་གྱིས་གཙུག་ཕུད་བཞེས་ནས་རབ་བྱུང་གི་མཚན་དུ་
བློ་བཟང་རྒྱ་མཚོར་གསོལ། དགུང་ལོ་དགུའི་ཐོག་པཎ་ཆེན་བློ་བཟང་ཆོས་ཀྱི་
366



རྒྱལ་མཚན་སོགས་ཀྱི་དྲུང་ནས་དགེ་ཚུལ་གྱི་སྡོམ་པ་བཞེས། དགུང་ལོ་བཅུ་ནས་
འཇམ་དབྱངས་དཀོན་མཆོག་ཆོས་འཕེལ་དང་། པཎ་ཆེན་བློ་བཟང་ཆོས་ཀྱི་
རྒྱལ་མཚན། སྨོན་འགྲོ་པཎྜི་ཏ་ཚེ་དབང་དོན་གྲུབ། དེའི་སྲས་སྨོན་འགྲོ་འཇམ་
དབྱངས་དབང་རྒྱལ་རྡོ་རྗེ། ཟུར་ཆེན་ཆོས་དབྱིངས་རང་གྲོལ་སོགས་མཁས་
གྲུབ་གཉིས་ལྡན་མང་པོའི་དྲུང་ནས་གཞུང་ཀ་པོད་ལྔ་དང་། དབང་ལུང་མན་
ངག སྒྲ། སྙན་ངག རྩིས་དཀར་ནག་སོགས་རིག་པའི་གནས་མཐའ་དག་ལ་
སྦྱངས་པ་མཛད། གཞན་ཡང་ཁྱབ་བདག་དབང་ཕྱུག་རབ་བརྟན་གྱི་དྲུང་ནས་
དཔལ་ལྡན་ས་སྐྱ་པའི་ཆོས་ལུགས་སྐོར། འཁོན་སྟོན་དཔལ་འབྱོར་ལྷུན་གྲུབ་ཀྱི་
དྲུང་ནས་གསང་སྔགས་རྙིང་མའི་ཆོས་ལུགས་སྐོར་གསན་ཏེ་གྲུབ་མཐའ་རིས་
མེད་ཀྱི་སྒོ་ནས་ཆོས་ལུགས་གྲུབ་མཐའ་ཁག་དྲིན་གྱིས་བསྐྱངས། སྐབས་དེར་
བོན་དགོན་ ཁག་ གཅིག་ ཀྱང་ གཞུང་ དགོན་ ཁོངས་ སུ་ཚུད་ནས་ཆོས་ གཞིས་
གསོལ་རས་གནང་། བཅུ་ཕྲག་རིག་པའི་གནས་ལ་མཆོག་ཏུ་མངའ་བའི་མཁས་
པའི་རྩེ་མོར་སོན། །
དགུང་ལོ་ཉེར་ལྔར་བོད་ཡོངས་ཀྱི་བསྟན་སྲིད་ཀྱི་བདག་ པོར་ དབང་
བཀུར། ཆིན་གོང་མ་ཆེན་པོས་རྒྱབ་སྐྱོར་མཐའ་གཅིག་ཏུ་གནང་སྟབས་ཡུལ་
ལུང་བདེ་ཞིང༌། དཔལ་འབྱོར་གོང་དུ་འཕེལ། མཁས་མང་འདུས་ཏེ་མཁས་
པའི་བྱ་བ་གསུམ་སྤེལ་བའི་རྣམ་པ་བཟང་པོ་ཞིག་ཐོན། རབ་བྱུང་བཅུ་གཅིག་
པའི་ས་ཡོས་(སྤྱི་ལོ1639)ལོར་དགུང་ལོ་ཉེར་གསུམ་བཞེས་པའི་སྐབས་སུ་རྩ་
རྒྱུད་དང་བཤད་རྒྱུད་ཐུགས་འཛིན་གནང་བ་མ་ཟད། བྱང་ངོས་ནང་སོ་དར་
རྒྱས་ཀྱིས་རྩ་བཤད་གཉིས་ཀའི་འགྲེལ་པ་ཕུལ་བས་གསན་བཞེས་མཛད། དེ་
ནས་གསོ་དཔྱད་ཕྱི་མ་རྒྱུད་ཐུགས་འཛིན་མཛད། དེ་ནས་སྔ་རྗེས་སུ་ཁྱབ་བདག་
ཁྲ་ཚང་བ་བློ་གྲོས་མཆོག་གི་རྡོ་རྗེ་ལས་རྒྱུད་བཞི་དང་སྨན་སྒྲུབ་གསང་བ་ཡོངས་
རྫོགས་དང༌། མན་ངག་བྱེ་བ་རིང་བསྲེལ། གོང་སྨན་པའི་ཉམས་ཡིག་བཅས་
ཀྱི་ལུང་གསན། པཎ་ཆེན་བློ་བཟང་ཆོས་རྒྱུན་ལས་རྩ་རྒྱུད་ཀྱི་ལུང་དང་། ཟུར་
367



ཐམས་ཅད་ མཁྱེན་པ་ཆོས་ དབྱིངས་ རང་ གྲོལ་ལས་ སྨན་རྒྱལ་གུ་ ཎའི་ ཐུགས་
བཅུད་ཟབ་མོ་གཡུ་ཐོག་སྙིང་ཐིག་གི་ཕྱི་ནང་གསང་གསུམ་གྱི་དབང་སོགས་
གཞུང་ལུགས་གདམས་ངག་མཐའ་ཡས་པ་གསན། གཞན་ཡང་རྩ་རྒྱུད་མེས་
པོའི་ཞལ་ལུང་དང་། བཤད་རྒྱུད་མེས་པོའི་ཞལ་ལུང་། རྡོ་རྗེ་མདུད་འགྲོལ།
གཡུ་ཐོག་རྣམ་ཐར། ལེགས་བཤད་གསེར་རྒྱན་སོགས་གསོ་རིག་བསྟན་བཅོས་
མང་པོར་རྒྱལ་དབང་ལྔ་པ་ཆེན་པོས་ལྗགས་ཞུས་ཚད་ལྡན་གནང་། རྗེ་འདི་
ཉིད་ཀྱིས་གསར་རྩོམ་གནང་བའི་གསོ་རིག་བསྟན་བཅོས་དམིགས་བསལ་དེ་
ཡིན་མ་ངེས་ཀྱང་གསོ་རིག་གཞུང་ལུགས་ལ་ཐོས་བསམ་རྒྱ་ཆེར་མཛད་པ་ཙམ་མ་
ཟད། གངས་ཅན་ཡུལ་གྱི་གསོ་རིག་བསྟན་པ་མི་ཉམས་གོང་དུ་སྤེལ་བའི་ཆེད་
དུ་དཔེ་རིགས་དཔེ་རྒྱུན་དཀོན་པ་མང་པོ་ཁྱབ་གདལ་གཏོང་ཆེད་འབྲས་སྤུངས་
དགའ་ལྡན་ཕོ་བྲང་གི་དཔར་ཁང་དང་རྩེ་ཕོ་བྲང་ལྟག་སྒོ་རྒྱབ་ཀྱི་དཔར་ཁང་
གསར་འཛུགས་གནང་བ་དང་། དེ་བཞིན་གསོ་རིག་གི་དཔེ་ཆ་མང་པོ་གསར་
དུ་ཤིང་པར་བརྐོས་ གནང་ མཛད་དེ་ཞོལ་དཔར་ཁང་ ཤར་དགའ་ལྡན་ཕུན་
ཚོགས་གླིང་དུ་བཞུགས་སུ་གསོལ། ཕྱིས་བོད་ལྗོངས་སྨན་རྩིས་ཁང་གི་དཔེ་
མཛོད་ཁང་དུ་གདན་དྲངས་ཞེས་གསུངས། །
དེ་བཞིན་གངས་ཅན་ཡུལ་གྱི་གསོ་རིག་བསྟན་པ་ཡར་རྒྱས་རྒྱུད་འཛིན་
ཡོང་ཆེད་སློབ་མ་བསྐྱེད་བསྲིངས་ཀྱི་དོན་དུ་རབ་བྱུང་བཅུ་གཅིག་པའི་ཆུ་ལུག་
(སྤྱི་ལོ1643དེབ་ཐེར་འགའ་ཞིག་ཏུ་ཤིང་བྱ་སྤྱི་ལོ1645)ལོར། འབྲས་སྤུངས་
ཕོ་བྲང་ནུབ་མར་གསོ་རིག་འགྲོ་ཕན་གླིང་དངོས་སུ་བཙུགས། དེའི་དོ་དམ་པ་
ཐོག་མར་ཉི་ཐང་དྲུང་ཆེན་བློ་བཟང་རྒྱ་མཚོས་གནང་བ་དང་། དེ་རྗེས་བྱང་
ངོས་ནང་སོ་དར་རྒྱས་ཀྱིས་དོ་དམ་གནང་། དུས་མཚུངས་བསམ་གྲུབ་རྩེ་རྫོང་
ཆེན་དུ་གསོ་རིག་སློབ་གྲྭ་དྲང་སྲོང་འདུས་པའི་གླིང་གསར་དུ་བཙུགས། ཚ་རོང་
ཚེ་དབང་རྣམ་རྒྱལ་སློབ་གྲྭའི་སློབ་དཔོན་དུ་བསྐོ་གཞག་བསྩལ། གསང་ཕུ་ཉི་མ་
ཐང་དུ་ཉི་ཐང་སྨན་མཁྱེན་བློ་བཟང་རྒྱ་མཚོ་སློབ་དཔོན་དུ་བསྐོ་གཞག་བསྩལ་ཏེ་
368



སྨན་གྱི་སློབ་གྲྭ་བཙུགས། རྩེ་ཕོ་བྲང་ཤར་ཆེན་ལྕོག་ཏུ་བྱང་ངོས་ནང་སོ་དར་
རྒྱུས་དང་རྗེས་སུ་དར་མོ་སྨན་པས་འགན་བཞེས་པའི་སློབ་གྲྭ་སོགས་སྔ་རྗེས་སུ་
བཙུགས་གནང་མཛད་ཐོག་སློབ་མ་རྣམས་ལ་ཕོགས་སོགས་དངོས་པོའི་མཐུན་
རྐྱེན་གང་ལེགས་བསྩལ། གཞན་ཡང་ཆོས་རྗེ་ན་བཟའ་བ་དང་། དྲུང་འཚོ་
ལྷག་བསམ་རྣམ་གཉིས་ཀྱི་སློབ་མ་རྣམས་ལའང་ཕོགས་སོགས་དངོས་པོའི་ཆ་
རྐྱེན་གང་ལེགས་བསྐྲུན། དུས་དེར་རྒྱལ་མཆོག་ལྔ་པ་ཆེན་པོའི་ ཐུགས་ རྗེའི་
བཀའ་དྲིན་ལས་བོད་ཀྱི་གསོ་རིག་སློབ་གསོ་སྔར་བས་གོང་དུ་འཕེལ། །
དེ་ནས་རབ་བྱུང་བཅུ་གཅིག་པའི་ཆུ་སྟག་(སྤྱི་ལོ1662)ལོར། གྲྭ་ཐང་
རྒྱུད་བཞི་དཔར་འདེབས་གྲངས་འབོར་ཆེ་སྟབས་དཔར་ཤིང་ཟད་སྐྱོན་ཆེ་བས་
སླར་ཡང་དཔར་བརྐོ་བའི་དགོངས་པ་ཡོད་ཐོག་བྱང་ངོས་ནང་སོ་དར་རྒྱས་ཀྱིས་
བསྐུལ་བའི་མཚམས་སྦྱར་ཏེ་དཔར་བརྐོས་ཀྱི་མཐུན་རྐྱེན་ཡོངས་རྫོགས་དང་
དཔར་བྱང་ཡང་ལྗགས་རྩོམ་གནང་ཞིང༌། དུས་དེར་འགྲོ་བ་ནད་ཀྱིས་མནར་
བའི་སྡུག་བསྔལ་ལས་སྐྱོབ་ཆེད་སྨན་རིགས་མང་པོ་གསར་དུ་སྨན་སྦྱོར་བྱེད་པའི་
དངོས་པོའི་མཐུན་རྐྱེན་ཡོངས་སུ་བསྐྲུན་གནང་མཛད་པ་དང༌། རབ་བྱུང་བཅུ་
གཅིག་པའི་ལྕགས་ཕག་(སྤྱི་ལོ1671)ལོའི་ཆོ་འཕྲུལ་ཟླ་བའི་སྐབས་ཆོས་རྗེ་ན་
བཟའ་གླིང་པ་སོགས་ལ་སྨན་རྩིས་སྤྲོད་གནང་ནས་མཆོག་དམན་རིས་མེད་ཀྱིས་
སྨན་གྱི་སྦྱིན་པ་གཏོང་དགོས་པའི་བཀའ་ཕབ། གསུང་རྩོམ་སྐོར་ལ། རང་རྣམ་
གསར་རྩོམ་དང༌། རྩ་བའི་བླ་མ་ཁག་གི་རྣམ་ཐར། བོད་ཀྱི་རྒྱལ་རབས་ལོ་རྒྱུས།
མཚན་ཉིད་རིག་པ། སྙན་ངག ཁྲིམས་ཡིག དགོན་གནས་མང་པོའི་དཀར་
ཆག ས་སྐྱ་བ་དང་རྙིང་མ་བའི་ཆོས་ལུགས་སྐོར་སོགས་པོད་གྲངས་སུམ་ཅུ་ལྷག་
ཙམ་ཡོད་ཅིང་། མདོར་ན། རྒྱལ་མཆོག་ལྔ་པ་ཆེན་པོ་ནི་ཆོས་སྲིད་གང་གི་ཐད་
ལའང་སྤྱན་རྒྱང་ཧ་ཅང་རིང་བ་དང་། བོད་ཀྱི་རིག་གནས་མཐའ་དག་ལའང་
ཁྱད་དུ་འཕགས་པ། གསར་གཏོད་དགོངས་ པ་ རྒྱ་ཆེ་བ། དཔའ་མཛངས་
བརྟུལ་ཕོད་པ་ཞིག་ཡིན་སྟབས་བོད་ཀྱི་ཆབ་སྲིད་དང་། དཔལ་འབྱོར། རིག་
369



གནས་སོགས་ཕྱོགས་གང་གི་ཐད་ལ་སྔར་ལོ་རྒྱུས་ཐོག་མཐོང་བར་དཀའ་བའི་
འཕེལ་རྒྱས་ཆེན་པོ་བྱུང་ཞིང༌། ཁྱད་པར་དུ་རྗེ་འདི་ཉིད་ཀྱི་ཐུགས་རྗེའི་བཀའ་
དྲིན་ལས་བོད་ཀྱི་གསོ་རིག་བསྟན་པ་སྒོ་ཀུན་ནས་གོང་དུ་འཕེལ་བ་བཅས་སོ། །
གཉིས། དར་མོ་སྨན་རམས་པ་བློ་བཟང་ཆོས་གྲགས། །
དར་མོ་སྨན་རམས་པ་བློ་བཟང་ཆོས་གྲགས་ནི། ལྷོ་ཁ་ཡར་ཀླུངས་ཤར་
རྒྱུད་ཀྱི་ཤམ་པོ་གངས་ཀྱི་ཉེ་ལོགས་སུ་གྲོང་དར་མོ་ཞེས་པར་རྒྱལ་མོ་གཡུ་སྒྲ་སྙིང་
པོའི་རིགས་རུས་ལས་རབ་བྱུང་བཅུ་གཅིག་པའི་ས་སྟག་(སྤྱི་ལོ1638)ལོར་སྐུ་
འཁྲུངས། སྐུ་ཆུང་དུས་སྐྱེད་ཚལ་ཀླུ་སྡིང་དུ་བཞུགས། དེ་ནས་འབྲས་སྤུངས་ཕོ་
བྲང་ནུབ་མའི་གསོ་རིག་འགྲོ་ཕན་གླིང་དུ་བཞུགས་ཏེ་ཉི་ཐང་དྲུང་ཆེན་ནམ་གླིང་
སྟོད་ཆོས་རྗེ་བློ་བཟང་རྒྱ་མཚོ་དང་། དྲང་སྲོང་བསྟན་འཛིན་དར་རྒྱས་རྣམ་
གཉིས་སོགས་ཀྱི་ ཞབས་ ལ་ གཏུགས་ ནས་ རྒྱུད་ བཞི་ སོགས་ གསོ་ རིག་ གཞུང་
ལུགས་མན་ངག་གི་གནད་དང་བཅས་པ་དཔྱིས་ཕྱིན་པར་སྦྱངས། རབ་བྱུང་
བཅུ་གཅིག་པའི་ཤིང་སྦྲུལ་(སྤྱི་ལོ1665)ལོའི་ཧོར་ཟླ་གསུམ་པའི་ཚེས་གཅིག་ལ་
རྒྱལ་མཆོག་ལྔ་པ་ཆེན་པོའི་སྐུ་མདུན་དུ་རྒྱུད་བཞི་རྒྱུགས་འབུལ་ཞུས། དགུང་ལོ་
སུམ་ཅུ་སོ་གསུམ་བཞེས་སྐབས་དཔོན་ཚང་ཚ་མོ་རོང་བ་དགེ་སློང་དང༌། དྲུང་
འཚོ་ནམ་མཁའ་རྒྱལ་མཚན་གྱི་དྲུང་ནས་གྲང་སྦྱོར་གྱི་ཕྱག་ལེན་གསན། དེ་ནས་
ཀུན་གཟིགས་ལྔ་པ་ཆེན་པོའི་ཞབས་ལ་གཏུགས་ཏེ་རས་བྲིས་ཀྱི་དཀྱིལ་འཁོར་དུ་
རིག་འདུས་སྨན་པའི་རྒྱལ་པོ་རྗེ་བཙུན་གཡུ་ཐོག་པའི་ཐུགས་བཅུད་ཟབ་མོ་གཡུ་
ཐོག་སྙིང་ཐིག་གི་དབང་བཞི་མཐའ་བརྟན་དུ་དྲང་སྲོང་དང་ཆོས་སྐྱོང་གི་བཀའ་
གཏད། ཚེ་དབང་འཆི་བདག་བདུད་འཇོམས་སོགས་བཀའ་ལུང་མན་ངག་
དང་བཅས་པ་གསན། དེ་རྗེས་རིག་འཛིན་གཏེར་བདག་གླིང་པ་དང༌། ཞ་ལུ་
བ་ཚེ་དབང་ལྷུན་གྲུབ་རབ་བརྟན་བསྟན་པའི་རྒྱལ་མཚན། སྨན་ལུང་བ་བློ་གྲོས་
ཆོས་ཀྱི་རྡོ་རྗེ་སོགས་ལས་དབང་ལུང་མན་ངག་འབའ་ཞིག་གསན། དགུང་ལོ་
370



སུམ་ཅུ་སོ་དགུ་རབ་བྱུང་བཅུ་གཅིག་པའི་མེ་འབྲུག་(སྤྱི་ལོ1676)ལོར། གསོ་
རིག་གཞུང་ལུགས་ལ་ཁྱད་དུ་འཕགས་པའི་དགེ་སློང་གཞན་ཕན་ལྷུན་གྲུབ་ལས་
ཡན་ལག་བརྒྱུད་པའི་སྙིང་པོ་བསྡུས་པ་དང་ཟིན་ཏིག་གཅེས་བསྡུས། གསེར་བྲེ་
ལ་སོགས་གསོ་རིག་གི་བསྟན་བཅོས་མན་ངག་མང་དུ་གསན་ཏེ་མཁས་པའི་རྩེ་
མོར་སོན། དེ་ནས་འཕགས་ཡུལ་གྱི་སྨན་པ་རྨ་ན་ཧོ་དང༌། པཎྜི་ཏ་གོ་ཏ་ལ།
རྒྱ་ནག་གི་གསོ་རིག་མཁས་པ་མང་པོའི་ཞབས་ལ་གཏུགས་ནས་གདམས་ངག་
མང་དུ་གསན། ཁྱད་པར་དུ་སྨན་པ་རྨ་ན་ཧོའི་དྲུང་ནས་མིག་བཅོས་ཀྱི་གསོ་
དཔྱད་ལག་རྩལ་མཁས་ པར་སྦྱངས་ཏེ་འགྲོ་ལ་ཕན་པའི་བྱ་ བ་ རྒྱ་ཆེ་ མཛད།
རབ་བྱུང་བཅུ་གཅིག་པའི་མེ་སྦྲུལ་(སྤྱི་ལོ1677)ལོར། རྒྱལ་མཆོག་ལྔ་པ་ཆེན་
པོ་སྤྱན་མི་གསལ་བའི་སྙུང་གཞི་བཞེས་པས་དར་ལོ་སྨན་རམས་པས་སྤྱན་ཕྱེ་བས་
ཐུགས་ཤིན་ཏུ་མཉེས། སྡེ་སྲིད་སངས་རྒྱས་རྒྱ་མཚོས་ཀྱང་བསྔགས་བརྗོད་མང་
དུ་མཛད། མདོར་ན། རྗེ་འདི་ཉིད་ཀྱིས་ཉི་ཐང་དྲུང་ཆེན་བློ་བཟང་རྒྱ་མཚོ།
དྲང་སྲོང་བསྟན་འཛིན་དར་རྒྱས་གཙོ་བོར་གྱུར་པའི་རྒྱ་བོད་ཀྱི་མཁས་གྲུབ་བཞི་
བཅུ་རྩ་གཉིས་ཙམ་གྱི་ཞབས་ལ་གཏུགས་ནས་དཔལ་ལྡན་རྒྱུད་བཞི་དང་། ཡན་
ལག་བརྒྱད་པ། བྱེ་བ་རིང་བསྲེལ། ཆ་ལག་བཅོ་བརྒྱད་ལ་སོགས་པ་གསོ་རིག་
གི་གཞུང་ལུགས་སྤྱི་དང་ལག་ལེན་མན་ངག་མཐའ་དག་གང་ལ་གང་འཚམ་ཐེ་
ཚོམ་གྱི་གནས་སུ་མ་བཞག་པར་དཔྱད་ཞིབ་ཉམས་ལེན་གང་གཟབ་གནང་བས་
གངས་ཅན་སྨན་པའི་གཙུག་ཕུད་དུ་གྱུར། རྒྱལ་མཆོག་ལྔ་པ་ཆེན་པོའི་སྐུའི་བླ་
སྨན་པར་བསྐོ་གཞག་བསྩལ། གཞུང་ས་ནས་དམིགས་བསལ་གྱི་གདན་ཐོབ་
གང་ལེགས་ གནང་། བརྩམས་ཆོས་ ཀྱི་སྐོར་ལ། 《གངས་ལྗོངས་ གསོ་ རིག་
བསྟན་པའི་ཉིན་བྱེད་རིམ་བྱོན་གྱི་རྣམ་ཐར་》ལས་“བརྩམས་ཆོས་ནི་ཕྱི་རྒྱུད་ཆུ་
མདོ་མན་གྱི་འགྲེལ་པ་དཀའ་གནད་རྡོ་རྗེའི་མདུད་འགྲོལ་རྣམ་གླིང་པཎ་ཆེན་
དང་ཟུང་འབྲེལ་གྱིས་མཛད་པ། མན་རྒྱུད་འགྲེལ་པ་ལེགས་བཤད་གསེར་རྒྱན།།
བཤད་རྒྱུད་སྡོང་འགྲེམས་ལེགས་བཤད་གསེར་གྱི་ཐུར་མ། དེ་ལས་ རྒྱས་པ་
371



བཤད་རྒྱུད་ཀྱི་སྡོང་འགྲེམས་དང་རྩ་ཚིག་ཟུང་འབྲེལ་ཅན། རྣམ་བཀྲ་གསེར་གྱི་
གན་མཛོད། མན་ངག་བཀའ་རྒྱ་མ། བཅུད་ལེན་འཆི་གསོས་བདུད་རྩིའི་ཉིང་
ཁུ། འདོད་ལྡན་དགའ་བསྐྱེད་མཐོང་བ་འཛུམ་ཤོར་ནོར་བུའི་བང་མཛོད། །
རིན་ཆེན་གྲང་སྦྱོར་གྱི་གསལ་བྱེད་འཆི་མེད་བདུད་རྩིའི་ཉིང་ཁུ། ལྷན་ཐབས་ཀྱི་
གསང་སྨན་ངོས་འཛིན། མན་རྒྱུད་ཀྱི་དཀའ་འཕྲང་མུན་སེལ་སྒྲོན་མེ། བཤད་
རྒྱུད་རྐྱང་སེལ་གྱི་འགྲེལ་པ་མེས་པོའི་དགོངས་རྒྱན་སོགས་སྨན་དཔེ་ཕུལ་བྱུང་
མང་དག་ མཆིས། ལྷག་པར་ གོང་ གསལ་རྣམ་སྲས་ གན་ མཛོད་ཀྱི་ནང་ དུ།
བཤད་རྒྱུད་ལེའུ་བཞི་པ་ལུས་ཀྱི་གནས་ལུགས་སྐབས། རུས་པའི་དུམ་བུ་སུམ་
བརྒྱ་དྲུག་ཅུའི་སྐོར་ལ་དཔྱད་པ་གནང་ཆེད་ཀླུ་སྦུག་གླིང་ཁའི་ནང་ཕོ་མོ་བཞིའི་
ཕུང་པོར་གཤགས་ལས་མཛད་དེ་ནུས་པ་རེ་རེ་བཞིན་གཏན་ལ་ཕབ་པ་སོགས་
གསོ་དཔྱད་ལ་བཀའ་དྲིན་ཆེ་”(ཤོག་༣༡༧) ཞེས་གསུངས་པ་ལྟར། རྗེ་འདི་
ཉིད་ཀྱིས་སྐུ་ཚེ་ཧྲིལ་པོར་གསོ་རིག་གི་གཞུང་ལུགས་ལ་དཔྱད་ཞིབ་གཏིང་ཟབ་
མཛད་དེ་བསྟན་བཅོས་མང་དུ་བརྩམས། ཁྱད་པར་དུ་གསོ་རིག་གཞུང་ལུགས་
དང་ལག་ལེན་དངོས་ཟུང་དུ་འབྲེལ་བའི་ཞིབ་འཇུག་གི་ཐབས་ལམ་ཡང་དག་པ་
རྒྱུན་འཁྱོངས་གནང་བ་དང༌། གསོ་རིག་སློབ་གསོའི་ལས་དོན་གོང་དུ་སྤེལ་བར་
སྣང་ཆེན་མཛད་པ་སོགས་ཐུན་མོང་མ་ཡིན་པའི་བོད་ཀྱི་གསོ་བ་རིག་པའི་བྱ་
གཞག་སྔར་བས་གོང་དུ་སྤེལ་ཆེད་ལོ་རྒྱུས་རང་བཞིན་ལྡན་པའི་མཛད་རྗེས་
བཞག་གནང་བ་བཅས་སོ། །
གསུམ། སངས་རྒྱས་རྒྱ་མཚོ། །
སངས་རྒྱས་རྒྱ་མཚོ་ནི། ཡབ་ཨ་སུག་དང་ཡུམ་བུ་ཁྲིད་རྒྱལ་མོའི་སྲས་སུ་
རབ་བྱུང་བཅུ་གཅིག་པའི་ཆུ་སྦྲུལ་(སྤྱི་ལོ1653)ལོའི་ཟླ་བདུན་པར་ཉང་བྲན་
གྲོང་སྨད་གཞིས་ཀར་སྐུ་འཁྲུངས། སྐུ་ན་ཆུང་ངུའི་དུས་ནས་བཟུང་སྔ་རྗེས་སུ་
མཁས་དབང་དཔལ་ལྡན་ཕུན་ཚོགས་ཀྱི་དྲུང་དུ་ཡི་གེ་འབྲི་ཀློག་དང་། འདར་
372



མ་ལོ་ཙཱ་བ་ངག་དབང་ཕུན་ཚོགས་ལས་སྐར་རྩིས་དང༌། སྒྲ་རིག་པ། སུམ་
རྟགས། ལུག་མགོ་བླ་མཁྱེན་ངག་དབང་བློ་གསལ་ ཕུན་ཚོགས་ཀྱི་དྲུང་ནས་
དབྱངས་འཆར་བའི་རྒྱུད་ཀྱི་འགྲེལ་པ་གསུམ་པོའི་ནང་གསལ་རྣམས་གསན། །
དགུང་ལོ་བཅོ་བརྒྱད་པ་རབ་བྱུང་བཅུ་གཅིག་པའི་ལྕགས་ཁྱི་(སྤྱི་ལོ1670)ལོར། །
གྲྭ་ཐང་རྒྱུད་བཞིའི་དཔར་ཕུད་ཀྱི་ཐོག་ནས་རྒྱུད་ཆུང་བ་གསུམ་ཐུགས་འཛིན་
དང་དེ་ནས་མཁས་མཆོག་ལྷུན་སྡིངས་རྣམ་རྒྱལ་རྡོ་རྗེའི་ཞབས་ལ་གཏུགས་ཏེ་
གསོ་རིག་སྡོང་འགྲེམས་དང༌། ཡུལ་ཐིག་སོགས་གཞུང་དོན་རེ་གཉིས་ཙམ་མ་
གཏོགས་ཕལ་ཆེར་གྱི་གོ་དོན་ཁྲོལ་ཞེས་གསུངས། རབ་བྱུང་བཅུ་གཅིག་པའི་ས་
ལུག་(སྤྱི་ལོ1679)ལོར། རྒྱལ་མཆོག་ལྔ་པ་ཆེན་པོས་ང་དང་དབྱེར་མེད་བཀུར་
དགོས་ཞེས་བཀའ་ཤོག་བསྩལ་ཐོག་སྡེ་སྲིད་བསྐོ་གཞག་གནང་། ། དེ་ནས་སྲིད་
ཕྱོགས་བྱ་བ་མཐའ་དག་བསྐྱངས་པའི་ཞར་དུ་རིག་གནས་སྤྱི་དང་ཁྱད་པར་དུ་
གསོ་རིག་གི་གཞུང་ལུགས་ལ་མུ་མཐུད་དཔྱད་ཞིབ་མཛད་དེ་ཕྱི་ནང་གི་རིག་པའི་
གནས་ཀུན་ཐུགས་སུ་ཆུད་དེ་སྔ་རྗེས་སུ་སྒྲ་རིག་པ་དང་། ཚད་མ་རིག་པ། བཟོ་
རིག་པ། གསོ་བ་རིག་པ། ནང་རིག་པ་བཅས་ཀྱི་གཞུང་ལུགས་བསྟན་བཅོས་
མང་དུ་བརྩམས་པ་སྟེ་རབ་བྱུང་བཅུ་གཉིས་པའི་ས་སྦྲུལ་(སྤྱི་ལོ1688)ལོར།
དཔལ་ལྡན་རྒྱུད་བཞིའི་འགྲེལ་པ་《བཻཌཱུརྱ་སྔོན་པོ》བརྩམས། འདི་ནི་བོད་ཀྱི་
གསོ་རིག་གཞུང་ལུགས་ཀྱི་ཆེས་རྩ་བར་འགྱུར་བའི་བསྟན་བཅོས་གལ་ཆེན་ཞིག་
ཡིན། རབ་བྱུང་བཅུ་གཉིས་པའི་ལྕགས་ལུག་(སྤྱི་ལོ1691)ལོར། གཏེར་ཆེན་
འགྱུར་མེད་རྡོ་རྗེ་ལས་བདུད་རྩི་བུམ་པའི་དབང་དང་གཡུ་ཐོག་རྙིང་ཐིག་གི་
དབང་ཆ་ཚང་གསན། ལོ་འདི་གར་ལྷུན་སྡིངས་བདུད་རྩི་འགྱུར་མེད་ཀྱི་དགོས་
འདོད་ཀུན་འབྱུང་ལ་གཞི་བཅོལ་ཏེ་མན་ངག་ལྷན་ཐབས་དུས་མིན་འཆི་ཞགས་
གཅོད་པའི་རལ་གྲི་བརྩམས། དེ་བཞིན་ལྷུན་སྡིངས་རྣམ་རྒྱལ་རྡོ་རྗེའི་དྲིས་ལན་
ནམ་གསལ་བྱེད་དྲང་ཐིག་སྲིད་སྒྲུབ་ཀྱི་མདའ། སྨིན་གླིང་ཚེ་རིག་འཛིན་པ་ངག་
དཔལ་གྱིས་བཻཌཱུརྱ་སྔོན་པོར་དོགས་གནས་ཀྱི་རྒྱུ་མཚན་བྱུང་བའི་ལན། བོད་
373



མཁས་པ་མི་ཕམ་དགེ་ལེགས་ལ་སྤྲིངས་པའི་སྨན་རྩིས་གཉིས་ཀྱི་ནོར་འཁྲུལ་གྱི་
དགག་པ་རྣམས་བརྩམས། །
དེ་ནས་རབ་བྱུང་བཅུ་གཉིས་པའི་ཤིང་ཁྱི་(སྤྱི་ལོ1694)ལོར། གྲྭ་ཐང་
རྒྱུད་བཞིར་ཚིག་ཆད་པ་དང་། བརྡ་རྙིང་གོ་དཀའ་བའི་རིགས་ལ་རྒྱུད་བཞི་
དཔེ་རྙིང་ཁུངས་བཙན་དང་ལྟ་བསྡུར་དང་དཔྱད་ཞིབ་ནན་ཏན་མཛད་པ་སྟེ།
བསྡོམས་ཚིག་ཏུ་བཤད་པ་ནང་གསེས་མ་ཚང་བའི་རིགས་དང༌། ནད་རྟགས་
བཤད་པར་བཅོས་ཆད་དང་། ས་བཅད་འཁྲུག་པ། ལ་ལ་དག་ཆ་འཁྲུལ་ནོར་
བྱུང་བ་སོགས་ལ་དམིགས་ཏེ་སྔོན་བྱོན་གསོ་རིག་མཁས་པ་རིམ་བྱོན་གྱིས་མཛད་
པའི་བསྟན་བཅོས་ཡན་ལག་བརྒྱུད་པའི་སྙིང་པོ་བསྡུས་པ་དང་། དེའི་རང་
འགྲེལ་ཟླ་ཟེར། སྦྱོར་བ་བརྒྱ་པ་དང་། གཅེས་གྲུབ། འཚོ་བའི་མདོ། དངུལ་
ཆུ་གྲུབ་པ་སོགས་འཕགས་ཡུལ་ནས་བསྒྱུར་བའི་རིགས། སྨན་དཔྱད་ཟླ་བའི་
རྒྱལ་པོ་སོགས་རྒྱ་ནག་ནས་བསྒྱུར་བའི་རིགས། འཁོར་ལོ་རྒྱལ་པོའི་བེ་བུམ་
སོགས་ཞང་ཞུང་ནས་བསྒྱུར་བའི་རིགས། བདུད་རྩི་སྙིང་པོ་ཆེ་ཆུང་ཡན་ལག་
བཞི་པ། ཆ་ལག་བཅོ་བརྒྱུད་སོགས་བོད་ཀྱི་སྔ་རབས་བྱུང་བའི་སྨན་གཞུང་
སོགས་གངས་ཅན་ཡུལ་དུ་གྲགས་པ་ཆེ་བའི་གསོ་རིག་གཞུང་ལུགས་ཕལ་ཆེ་བར་
ལས་སླ་ཐབས་མ་ཡིན་པར་དཔྱད་ཞིབ་ནན་ཏན་གནང་སྟེ་ལུང་རིགས་གཉིས་
ཀའི་སྒོ་ནས་དཔར་གཞི་གཏན་ལ་ཕབ་པ་སོགས་འགྲོ་དོན་རྒྱ་ཆེར་མཛད། །
རྒྱལ་མཆོག་ལྔ་པ་ཆེན་པོས་དེ་སྔོན་འབྲས་སྤུངས་ཕོ་བྲང་ནུབ་མར་གསོ་
རིག་འགྲོ་ཕན་གླིང་འཛུགས་ གནང་མཛད་པ་དེ་ ཐོར་ཞིག་ཏུ་མི་སོང་བར་མུ་
མཐུད་རྒྱུན་འཁྱོངས་ཡོང་ཆེད་རབ་བྱུང་བཅུ་གཉིས་པའི་མེ་བྱི་(སྤྱི་ལོ1696)
ལོར། ལྕགས་པོ་རི་བཻཌཱུརྱ་འགྲོ་ཕན་ལྟ་ན་ངོ་མཚར་རིག་བྱེད་གླིང་གསར་དུ་
བཙུགས། རབ་བྱུང་བརྒྱད་པའི་ལྕགས་ཁྱི་(སྤྱི་ལོ1430)ལོར་གྲུབ་ཆེན་ཐང་
སྟོང་རྒྱལ་པོས་གསར་བཞེངས་གནང་བའི་གཙུག་ལག་ཁང་རྣམས་བར་དུ་གོག་
པོར་གྱུར་སྟབས་ཉམས་གསོ་གནང་སྟེ་འདུ་ཁང་སྔར་ཡོད་ཀ་བ་བཅུ་གཅིག་དེའི་
374



ཤིང་རྩི་དང་ལྡེབས་རིས་སུ་གཙོ་བོ་རྒྱལ་མཆོག་ལྔ་པ་ཆེན་པོ་དང་སྨན་རྩིས་ཀྱི་བླ་
བརྒྱུད་སྡེ་སྲིད་སངས་རྒྱས་རྒྱ་མཚོ་བར་དང༌། ཀ་བ་བཅུ་དྲུག་ལ་གནས་བརྟན་
བཅུ་དྲུག གདུང་མར་སྨན་བླའི་གཟུངས། གདན་མ་ཀ་གདུང་གཞུ་སོགས་ལ་
སྨན་བླའི་ཕྱོགས་མདོག ལྡེབས་རིས་ཀྱི་གཞི་ལ་ གསང་ སྔགས་ སྔ་འགྱུར་ གྱི་
ཕྱོགས་མདོག གཙུག་ལག་ཁང་གི་ཕྱིའི་ས་རྩི་མངོན་པའི་མདོག འདུ་ཁང་
རྟེན་གཙོ་སྔར་ཡོད་ཇོ་བོའི་སྐུ་དང་། འཇམ་དཔལ་དབྱངས། སློབ་དཔོན་པདྨ་
འབྱུང་གནས། རྗེ་ཙོང་ཁ་པ་ཆེན་པོ། སྨན་རྒྱལ་རིག་པའི་ཡེ་ཤེས། གཡུ་ཐོག་
པ། ལོ་ཆེན་བཻ་རོ་ཙ་ན། ཆོས་རྒྱལ་ཁྲི་སྲོང་ལྡེ་བཙན་སོགས་ལ་ཉམས་གསོ་
གཟུངས་འབུལ་གང་ལེགས་མཛད། །
སློབ་གྲྭ་དེའི་སློབ་ཁྲིད་ཀྱི་ནང་དོན་གཙོ་བོ་ནི་སྡེ་སྲིད་སངས་རྒྱས་རྒྱ་མཚོ་
མཆོག་གིས་བརྩམས་གནང་མཛད་པའི་སྨན་གྱི་བསྟན་བཅོས་འཆད་ཉན་དང༌།
རྒྱུད་དང་ལྷན་ཐབས་ཀྱི་རྒྱུགས་སྤྲོད། ད་དུང་སློབ་གྲྭར་སྡེ་སྲིད་སྐུ་ངོ་ཕེབས་
ཐོག་རིཏིའི་དུས་སུ་རྒྱུད་ཀྱི་ལུང་དང་། དེའི་དོན་འགྲེལ་ངོ་སྤྲོད་ཀྱི་སློབ་ཁྲིད་ཅི་
རིགས་གནང་བ་བཅས་ལ་བརྟེན་བོད་ཀྱི་གསོ་རིག་བསྟན་པ་གོང་དུ་སྤེལ་བར་
བཀའ་དྲིན་ ལྷག་ པར་ཆེ། དུས་ མཚུངས་《བཻཌཱུརྱ་སྔོན་པོའི》དགོངས་ དོན་
གཞིར་བཟུང་ནས་བྲིས་པའི་སྨན་ཐང་ནི་རྩ་རྒྱུད་ལ་བྲིས་ཆ་བཞི་དང་། བཤད་
རྒྱུད་ལ་བྲིས་ཆ་སུམ་ཅུ་སོ་ལྔ། མན་ངག་རྒྱུད་ལ་བྲིས་ཆ་བཅུ་དྲུག ཕྱི་མ་རྒྱུད་ལ་
བྲིས་ཆ་ཉེར་བཞི་བཅས་ཁྱོན་བསྡོམས་སྨན་ཐང་བདུན་ཅུ་དོན་དགུ་དེ་རྣམས་
རབ་བྱུང་བཅུ་གཉིས་པའི་ཆུ་ལུག་(སྤྱི་ལོ1703)ལོ་ཡན་ལ་སྔ་རྗེས་སུ་ལེགས་
སྒྲུབ་ཟིན། །
མདོར་ན་དུས་དེར་སྡེ་སྲིད་སངས་རྒྱས་རྒྱ་མཚོའི་ཐུགས་རྗེའི་བཀའ་དྲིན་
ལས་བོད་ཀྱི་གསོ་རིག་གཞུང་ལུགས་དང་། གསོ་རིག་ཞིབ་འཇུག གསོ་རིག་
སློབ་གསོ་སོགས་ཕྱོགས་ཡོངས་ནས་ཡར་ངོའི་ཟླ་ལྟར་གོང་ནས་གོང་དུ་འཕེལ་བ་
བཅས་སོ། །
375



དེ་ནས་དུས་སྐབས་དེར་མཁས་མཆོག་སངས་རྒྱས་རྒྱ་མཚོའི་དངོས་སློབ་
ཚེ་རིག་འཛིན་པ་ངག་དབང་དཔལ་བཟང་། དེ་བཞིན་རྣམ་གླིང་པཎ་ཆེན་
དཀོན་མཆོག་ཆོས་གྲགས། ཀོང་རོང་སྨན་བླ་དོན་གྲུབ། ཆགས་པ་ཆོས་འཕེལ།
ཆུ་བཟང་བློ་བཟང་བསྟན་པའི་རྒྱལ་མཚན། ཟི་ན་ངག་དབང་ཚུལ་ཁྲིམས་དར་
རྒྱས་སོགས་གསོ་བ་རིག་པའི་རྨད་དུ་བྱུང་བའི་མཁས་པའི་དབང་པོ་རིམ་བཞིན་
བྱོན་ནས་ཐུན་མོང་མ་ཡིན་པའི་བོད་ཀྱི་གསོ་བ་རིག་པའི་གཞུང་ལུགས་དང༌།
གསོ་རིག་སློབ་གསོ། གསོ་རིག་ཞིབ་འཇུག་སོགས་ཀྱི་བྱ་གཞག་གོང་ནས་གོང་དུ་
སྤེལ། དེ་དག་གི་མཛད་པའི་སྐོར་ཞིབ་པར་མཁྱེན་འདོད་ན་《གངས་ལྗོངས་
གསོ་རིག་བསྟན་པའི་ཉིན་བྱེད་རིམ་བྱོན་གྱི་རྣམ་ཐར་ཕྱོགས་སྒྲིག་》ལ་གཟིགས་
པར་ཞུ། །
བཞི། སྨན་རྩིས་མཁས་དབང་མཁྱེན་རབ་ནོར་བུ། །
སྨན་རྩིས་བསྟན་པའི་གཙུག་རྒྱན་མཁྱེན་རབ་ནོར་བུ་ནི། ལྷོ་ཁ་རྩེད་ཐང་
ཁོངས་བྱ་ས་ལྷ་ཁང་གི་ཉེ་འདབས་སུ་ཡབ་རྩིས་རིག་སྨྲ་བ་ཀྲང་མགོ་ལེབ་བམ་
རྩིས་པ་རྔ་བོ་ཆེར་གྲགས་པ་དང་ཡུམ་མཛངས་མའི་ཡོན་ཏན་བརྒྱད་དང་ལྡན་པ་
དབྱངས་ཅན་གྱི་སྲས་སུ་རབ་བྱུང་བཅོ་ལྔ་པའི་ཆུ་ལུག་(སྤྱི་ལོ1883)ལོར་སྐུ་
བལྟམས། །
སྐུ་ན་སོན་སྐབས་རྩེད་ཐང་ལྔ་མཆོད་གྲྭ་ཚང་དུ་ཆོས་ཞུགས་གནང་། དེ་
ནས་ཡུན་རིང་མ་སོང་བར་སྔོན་སྦྱངས་ལས་སྨོན་བཟང་པོའི་དབང་གིས་དགོན་
པ་ནས་དྲག་འདེམས་ཀྱིས་ལྷ་ལྡན་ལྕགས་རི་འགྲོ་ཕན་གླིང་དུ་གསོ་རིག་སློབ་
གཉེར་དུ་མངགས། ཐོག་མར་ལྕགས་རི་གྲྭ་ཚང་གི་སྨན་དགེ་ངག་དབང་ཆོས་
ལྡན་གྱི་དྲུང་ནས་སྨན་གཞུང་གསན་སྦྱོང་གི་དབུ་ཚུགས། སློབ་གཉེར་ལ་ཉིན་
མཚན་དབྱེར་མེད་དཀའ་བ་དུ་མ་སྤྱད་དེ་འབད་བརྩོན་གནང་། ད་དུང་ཉིན་
རེའི་གསོལ་ཆས་དུས་གསུམ་དང་སློབ་སྦྱོང་གི་ལས་འགན་འགོ་གཏུགས་ནས་
376



སློབ་སྦྱོང་གི་ལས་འགན་མ་བསྒྲུབས་ན་གསོལ་ཆས་ཀྱང་བཞེས་ཀྱི་མེད་པ་དང་།
ན་བཟའ་ལའང་དང་དོད་སྤུ་ཙམ་མེད་པར་སྐུ་གཟན་ཧྲུལ་པོར་གྱུར་ཀྱང་ཐུགས་
སྣང་རྩ་བ་ནས་མེད་པར་རིག་གནས་ཁོ་ནར་སྦྱང་བརྩོན་གནང་སྟབས་ཡུན་རིང་
མ་སོང་བར་སྨན་གཞུང་བློ་འཛིན་དང་ཚོགས་འདོན་ཆོས་སྤྱོད་སོགས་རྒྱུགས་
འབུལ་སྦྱངས་འབྲས་ལེགས་པར་ཐོབ། །
དེ་ནས་དགུང་ལོ་བཅུ་བཞིའི་སྐབས་སུ་རྒྱལ་དབང་ཐུབ་བསྟན་རྒྱ་མཚོའི་
སྐུའི་བླ་སྨན་པ་དངོས་གཞི་བྱམས་པ་ཐུབ་བསྟན་མཆོག་གི་རྒྱུད་འཛིན་སློབ་མའི་
ཁོངས་སུ་འདེམས་སྒྲུག་བྱུང་བས་མཁས་དབང་འདི་ཉིད་ཀྱི་དྲུང་ནས་དཔལ་
ལྡན་རྒྱུད་བཞི་དང་། དེའི་འགྲེལ་ པ་ བི་སྔོན་ལ་ སོགས་ པ་གསོ་ རིག་ གཞུང་
ལུགས་མང་པོའི་ལུང་འཁྲིད་མན་ངག་ལག་ལེན་དང་བཅས་པར་སྦྱངས་པ་རྨད་
དུ་བྱུང་བ་ གནང༌། དེ་བཞིན་སྔ་རྗེས་ སུ་ འཚོ་བྱེད་རྡོ་རྗེ་རྒྱལ་མཚན་དང་།
འཇམ་དཔལ་རོལ་པའི་བློ་གྲོས། འབྲས་ལྗོངས་བླ་མ་ཨོ་རྒྱན་བསྟན་འཛིན་རྒྱ་
མཚོ། མཚན་ཉིད་སྤྲུལ་སྐུ་འཇམ་དཔལ་ནོར་བུ། སྐྱབས་རྗེ་ཕ་བོང་ཁ་བདེ་
ཆེན་སྙིང་པོ་སོགས་མཁས་མཆོག་དུ་མའི་ཞབས་ལ་གཏུགས་ནས་གསོ་རིག་གི་
གཞུང་ལུགས་སྤྱི་དང༌། སྐར་ནག་རྩིས་ཀྱི་རིག་པ། སྒྲ་རིག་པ། སྙན་སུམ་
སོགས་བཅུ་ཕྲག་རིག་པའི་གནས་ལ་སྦྱངས་པ་དཔྱིས་ཕྱིན་པ་མཛད་པས་སྨན་
རྩིས་གཙོ་བོར་བཟུང་བའི་རིག་པའི་གནས་ཀུན་ལ་མཁྱེན་དཔྱོད་རྣམ་པར་དག་
པའི་མཁས་པའི་རྩེ་མོར་སོན། །
དེ་ནས་རབ་བྱུང་བཅོ་ལྔ་པའི་ལྕགས་ཁྱི་(སྤྱི་ལོ1910)ལོར། ལྕགས་རི་
འགྲོ་ཕན་གླིང་ནས་དཔལ་ལྡན་འབྲས་སྤུངས་དགོན་གྱི་སྨན་སྦྱིན་པར་མངའ་
གསོལ་ནས་མཛད་འཕྲིན་ཤིན་ཏུ་རྒྱས་ཤིང༌། སྨན་གཞུང་ཞིབ་འཇུག་གནང་
འགོ་ཚུགས་ཏེ་མཁས་པའི་བྱ་བ་གསུམ་ལེགས་པར་སྤེལ། རབ་བྱུང་བཅོ་ལྔ་པའི་
མེ་གླང་(སྤྱི་ལོ1913)ལོར། བློན་ཆེན་བཤད་སྒྲ་དཔལ་འབྱོར་རྡོ་རྗེ་སིམ་ལའི་
ཆིངས་དོན་དུ་བསྐྱོད་སྐབས་བླ་སྨན་པར་རྒྱ་གར་དུ་ཕེབས། སྐབས་དེར་ཕྱི་རྒྱལ་



བ་མང་པོར་སྨན་བཅོས་གནང་བས་བསྔགས་བརྗོད་རྒྱ་ཆེ་ཐོབ། །
དེ་ནས་རབ་བྱུང་བཅོ་ལྔ་པའི་མེ་འབྲུག་(སྤྱི་ལོ1916)ལོར་རྒྱལ་དབང་སྐུ་
ཕྲེང་བཅུ་གསུམ་པ་ཆེན་པོས་གདུལ་བྱ་ནད་ཀྱིས་མནར་བ་ལ་དགོངས་པ་ཆེ་
བཞེས་ཀྱིས་སྨན་རྩིས་སློབ་གྲྭ་གསར་འཛུགས་ ཐོག་མཁས་དབང་མཁྱེན་རབ་
ནོར་བུ་མཆོག་ལ་རྩེ་དྲུང་ལས་ཚན་པའི་གདན་ཐོབ་གནང་བ་དང་སྦྲགས་སྨན་
རྩིས་ཁང་གི་དབུ་འཛིན་དང་ལྕགས་རི་འགྲོ་ཕན་གླིང་གི་སློབ་དཔོན་གཅིག་
ལྕོགས་བསྐོ་གཞག་བསྩལ། དབུས་གཙང་གཙོ་བོར་གྱུར་པའི་གངས་ཅན་ཡུལ་
གྱི་དགོན་ སྡེ་ ཁག་ དང༌ དམག་ སྒར་ དེ་ བཞིན་ མདོ་ སྨད་ དང་། འབྲུག་ པ།
འབྲས་ལྗོངས། ལ་དྭགས། ཁུ་ནུ་སོགས་ནས་སློབ་མ་ཇི་སྙེད་པ་འདུས། གསོ་
རིག་གཞུང་ལུགས་དང་སྨན་བཅོས་ལག་རྩལ། རྩིས་སྐར་ནག སྒྲ་སྙན་ངག་
བྱང་ཆུབ་ལམ་སྒྲོན། བཤེས་སྤྲིངས་སོགས་བོད་ཀྱི་རིག་པའི་གནས་མཐའ་དག་
བཀའ་འཁྲིད་ལེགས་པར་མཛད་པས་སྔ་རྗེས་སུ་ཕུལ་བྱུང་གི་སློབ་མ་མང་དུ་ཐོན།
མཁས་དབང་མཁྱེན་རབ་ནོར་བུའི་སྙན་པའི་མཚན་བཟང་དང་མཛད་འཕྲིན་
བཟང་པོའི་གཏམ་བཟང་ཡུལ་གྲུ་གང་སར་ཁྱབ། །
རབ་བྱུང་བཅོ་ལྔ་པའི་ཆུ་ཕག་(སྤྱི་ལོ1923) ལོར། རྒྱལ་དབང་ཐུབ་
བསྟན་རྒྱ་ མཚོའི་ ལྗགས་ བཀོད་ བཞིན་ དེ་ སྔོན་ མཁས་མཆོག་ སངས་ རྒྱས་ རྒྱ་
མཚོས་གསར་བཞེངས་གནང་བའི་སྨན་ཐང་བདུན་ཅུ་དོན་དགུ་ཡོད་པ་ལས་ལྔ་
བཅུ་ཙམ་ཟད་སྐྱོན་ཤུགས་ཆེ་བྱུང་བས་བསྐྱར་བྲིས་ཁ་གསབ་གང་ལེགས་མཛད་
པ་མ་ཟད། སྨན་རྩིས་སློབ་མ་རྣམས་ཀྱི་སློབ་ཁྲིད་ཀྱི་དགོས་མཁོ་སྐོང་ཆེད་སློབ་
ཁང་ཆེན་མོའི་ལྡེབས་རིས་སུ་རྩ་རྒྱུད་སྡོང་འགྲེམས། གཏར་བསྲེག་དཔེ་རིས།
གསོ་རིག་རྒྱུད་བཞིའི་ཡོངས་གཏད་ལེའུའི་རི་མོ། དུས་འཁོར་ལུགས་ཀྱི་རི་རབ་
དང་སའི་གོ་ལའི་དཔེ་རིས་སོགས་མང་དུ་བཀོད་པས་སྨན་རྩིས་སློབ་གསོའི་བྱ་
གཞག་ལ་ཕན་པ་ཤུགས་ཆེ་བྱུང་ཞིང་། དེ་བཞིན་མཁས་དབང་འདི་ཉིད་ཀྱི་
མཛད་རྗེས་ལ་གཞིགས་ཏེ་རྒྱལ་དབང་སྐུ་ཕྲེང་བཅུ་གསུམ་པ་ཆེན་པོས་སྐུའི་བླ་
378



སྨན་པ་ཆུང་བར་བསྐོ་གཞག་བསྩལ། དེ་རྗེས་རྭ་སྒྲེང་རྒྱལ་ཐོག་ ཏུ་དམིགས་
བསལ་གྱིས་མཁན་ཆུང་གི་གདན་ཐོབ་གནང་། བོད་ཞི་བའི་བཅིངས་འགྲོལ་
ཐོབ་རྗེས་ཀྲུང་དབྱང་སྲིད་གཞུང་གིས་ གཟིགས་བསྐྱངས་གང་ལེགས་མཛད།
མདོར་ན། མཁས་དབང་འདི་ཉིད་ཀྱིས་སྐུ་ཚེ་ཧྲིལ་པོར་སྨན་རྩིས་གཙོ་བོར་གྱུར་
པའི་བོད་ཀྱི་རིག་གནས་སྒོ་ཀུན་ནས་རྒྱུད་འཛིན་དང་ཞིབ་འཇུག དར་སྤེལ་
གང་ལེགས་མཛད་པ་སྟེ། སྔ་རྗེས་སུ་དཔལ་ལྡན་རྩ་བའི་རྒྱུད་ཀྱི་སྡོང་འགྲེལ་
གསོ་རིག་རྒྱ་མཚོའི་སྙིང་པོ་དང༌། སྔོ་སྨན་འཁྲུངས་དཔེ་བསྡུས་པ་ངོ་མཚར་
གསེར་གྱི་སྙེ་མ། བྱིས་པ་བཙའ་ཐབས་ཀུན་ཕན་བླ་མའི་མེ་ལོང་། རྒྱུད་ཀྱི་ས་
བཅད་སྟག་མོའི་རྔམས་ཐབས། བཤད་རྒྱུད་ཀྱི་སྡོང་འགྲེལ་ཟླ་ཤེལ་ནོར་བུའི་མེ་
ལོང་། ཕྱི་རྒྱུད་རྩ་ཆུའི་ལྷན་ཐབས། གཏར་རྩའི་བསྡོམས་ཚིག་གཞོན་ནུའི་ངག་
རྒྱན་སོགས་སྨན་རྩིས་ཀྱི་གཞུང་ལུགས་བསྟན་བཅོས་དུ་མ་བརྩམས། ཁྱད་པར་
དུ་སྨན་རྩིས་སློབ་གསོའི་བྱ་གཞག་གསར་གཏོད་གོང་སྤེལ་གནང་ནས་སློབ་མའི་
ཚོགས་དྲིན་གྱིས་བསྐྱངས་ཏེ་སློབ་མ་ཕུལ་བྱུང་མང་དུ་ཐོན། རྗེ་འདི་ཉིད་ཀྱི་
ཐུགས་རྗེའི་བཀའ་དྲིན་ལས་གངས་ཅན་ཡུལ་དུ་གསོ་རིག་བསྟན་པའི་ཉི་མ་ཤར།
བློ་ལྡན་སྐྱེ་བོ་ཀུན་གྱིས་བསྔགས་པའི་ཡུལ་དུ་གྱུར། མཐར་རབ་བྱུང་བཅུ་དྲུག་
པའི་ཆུ་སྟག་(སྤྱི་ལོ1962)ལོའི་ཟླ་བཅུ་པའི་ཚེས་ཉེར་བརྒྱད་ཉིན་ལྷ་སར་སྐུ་
བདེ་བར་གཤེགས། །
དགུ་པ། བོད་ཀྱི་གསོ་བ་རིག་པའི་རྩ་བའི་
གཞུང་ལུགས་དང་དེའི་ཐུན་མོང་མ་
ཡིན་པའི་ཁྱད་ཆོས་སྐོར། །
བོད་ཀྱི་གསོ་བ་རིག་པའི་གཞུང་ལུགས་དཔལ་ལྡན་རྒྱུད་བཞི་ལས། དང་
པོ་《རྩ་རྒྱུད》ལ་བོད་ཀྱི་གསོ་རིག་གི་སྤྱིའི་རྣམ་བཤད་རྒྱས་པར་བཀོད་པ་དང་།
379



གཉིས་པ་《བཤད་རྒྱུད》ལ་ལུས་ཀྱི་ཆགས་ཚུལ་དང་། ལུས་ཀྱི་འདྲ་དཔེ། ལུས་
ཀྱི་གནས་ལུགས། ནད་ཀྱི་རྒྱུ་རྐྱེན། བཟའ་བཏུང་སྤྱོད་གསུམ། ནད་ཀྱི་བརྟག་
ཐབས་སོགས་རྒྱས་པར་བཤད་པ། གསུམ་པ་《མན་ངག་རྒྱུད》ལ་ནད་སྤྱི་བསྟན་
པ་དང་། མོ་ནད། བྱིས་པའི་ནད། དབང་པོ་ལྔའི་ནད་སོགས་གསལ་བར་
བསྟན་པ། བཞི་པ་《ཕྱི་མ་རྒྱུད》ལ་རྩ་ཆུ་དང་། དཔྱད་ལྔ་ལ་སོགས་པ་ནད་ཀྱི་
བརྟག་ཐབས་དང་། བཅོས་ཐབས། སྨན་གྱི་སྦྱོར་སྡེའི་སྐོར་རྒྱས་པར་གསུངས།
དེ་བཞིན་ཆ་ལག་ཁ་སྐོང་གི་མདོ་དང༌། སོ་མ་རཱ་ཛ་སོགས་གསོ་རིག་གི་བསྟན་
བཅོས་ཤིན་ཏུ་མང་ཞིང་། ལེ་ཚན་གོང་མར་སྨྲས་པ་བཞིན། 《དཔལ་ལྡན་རྒྱུད་
བཞི》ཁྱབ་ནས་ལོ་རྒྱུས་ཀྱི་དུས་མཚམས་སོ་སོར་སྔོན་བྱོན་མཁས་དབང་མང་
པོས་གསོ་རིག་གི་རྩ་བའི་གཞུང་ལུགས་དེ་རྣམས་གཞིར་བཟུང་ནས་རང་སོ་སོའི་
བློ་གྲོས་རྩལ་གྱི་ནུས་པ་མངོན་པར་བྱེད་པའི་རྒྱུད་བཞིའི་འགྲེལ་པ་སོགས་གསོ་
རིག་གི་གཞུང་ལུགས་བསྟན་བཅོས་མང་དུ་བརྩམས། ཐུན་མོང་མ་ཡིན་པའི་
བོད་ཀྱི་གསོ་རིག་གཞུང་ལུགས་མ་ལག་དང་ལྡན་པ་གསར་དུ་བཏོད། དེ་དག་
ལས་ཆེས་རྩ་བར་གྱུར་པའི་གསོ་རིག་གཞུང་ལུགས་དང་དམིགས་བསལ་ཁྱད་
ཆོས་འགའ་ཞིག་སྐོར་རགས་ཙམ་གླེང་བ་གཤམ་གསལ། ། .
གཅིག མིའི་ལུས་ཀྱི་ཆགས་ཚུལ་དང་། འདྲ་དཔེ། གནས་
ལུགས་སོགས་སྐོར། །
སྤྱིར་ན་མི་ཡི་ལུས་ཁམས་ནི་འབྱུང་བ་ཆེན་པོ་ལྔ་ལས་ཡོངས་སུ་གྲུབ་ཅིང་།
བྱེ་བྲག་ཏུ་ལུས་ཇི་ལྟར་ཆགས་པའི་རྒྱུ་དང་རྐྱེན་སོགས་ཀྱི་སྐོར་ལ། 《བཻཌཱུརྱ་སྔོན་
པོ》ལས་“དེའང་ལུས་ཆགས་པའི་རྒྱུ་དང་། དེ་འཕེལ་བར་ བྱེད་ པའི་རྐྱེན།
ཁོང་ནས་བཙའ་བའི་རྟགས་བསྟན་པ་དང་རྣམ་པ་གསུམ་དུ་ཡོད་ཅེས་པའོ། །
དེ་ཡང་དཔེར་ན་ཕོ་ཤིང་གཙུབ་ཤིང་དང་མོ་ཤིང་གཙུབ་གཏན་དང་སྤྲ་བ་དུལ་
380



མ་རླན་མེད་པ་དང་། སྐྱེས་བུའི་རྩོལ་བ་རྣམས་ གནས་ གཅིག་ ཏུ་ ཚང་ཞིང་
འདུས་པར་རུང་བ་ནི་མེ་འབྱུང་བའི་རྒྱུ་ཡིན་ཏེ་རྩོལ་བ་ལ་ཞུགས་པ་ཙམ་གྱིས་མེ་
འབྱུང་དུ་རུང་བ་ཡིན་པའི་ཕྱིར། དེ་བཞིན་དུ་ཕའི་ཁུ་བ་དང་། མའི་ཟླ་མཚན་ ་
ལ་རླུང་སོགས་ཀྱི་སྐྱོན་མེད་པ་དང་། སྔོན་གྱི་སྨོན་ལམ་དང་རྗེས་སུ་འབྲེལ་བའི་
བར་དོའི་རྣམ་པར་ཤེས་པ་ལས་ཀྱིས་སྐུལ་བ་དང་། དེ་དག་སོ་སོ་རང་རང་གི་
འབྱུང་བ་ལྔའི་རང་བཞིན་དང་ཆ་ཤས་རྣམས་ཚང་ཞིང་འདུས་པ། གནས་
གཅིག་ཏུ་ཆགས་པར་རུང་བ་ནི་མངལ་ཆགས་པའི་རྒྱུ་ཡིན་ཏེ། དེའི་ཚེ་ཕ་མ་
གཉིས་འཁྲིག་པ་ལ་ཞུགས་པ་ཙམ་གྱིས་ལྟོ་བ་སྦྲུམ་པར་མཐོང་བའི་ཕྱིར་རོ། །”
（ཤོག་༥༧ - ༥༨)ཞེས་གསུངས། བོད་ཀྱི་གསོ་རིག་གཞུང་ལུགས་ཀྱི་ལྟ་བར་
གཞིགས་ན། འགྲོ་བ་མི་ཡི་གཟུགས་ཁམས་ཆགས་ཚུལ་ནི། སྐྱེས་པ་ཐབས་དེ་
གཙུབ་ཤིང་དང་བུད་མེད་ཤེས་རབ་ནི་གཙུབ་གཏན་དུ་དཔེ་སྦྱར་ནས་གཙུབ་
ཤིང་དང་གཙུབ་གཏན་གྱི་བྱེད་ལས་ཀྱིས་མེ་འབྱུང་བ་ལྟར། ཐབས་ཤེས་ཟུང་དུ་
འབྲེལ་བས་མིའི་ལུས་ཆགས་པ་གསལ་བར་བསྟན། དེ་བཞིན་ཆགས་པའི་རྒྱུ་ནི་
ཁུ་ཁྲག་སེམས་གསུམ་ཡིན་ལ། ཕ་མའི་ཁུ་ཁྲག་ལ་རླུང་སོགས་འབྱུང་བ་ཆེན་པོ་
བཞི་ཡི་སྐྱོན་གྱི་དྲི་མ་མེད་པ་དང༌། ཁྱད་པར་དུ་བར་དོའི་རྣམ་ཤེས་དེ་ཉིད་ལས་
དྭངས་མ་རིག་པ་ལ་སོགས་པའི་ཉོན་མོངས་པའི་རླུང་གིས་བསྐུལ་ཏེ་ཁུ་ཁྲག་གི་
འབྱུང་བ་ལྔ་པོ་དང་ལྷན་ཅིག་འདུས་པ་ལས་ལུས་ཆགས་པ་གསལ་བར་རྟོགས་
ཐུབ། དེའང་ཐབས་ཤེས་ཀྱི་ཁུ་ཁྲག་ཀྱང་འབྱུང་བ་ཆེན་པོ་བཞི་ལས་གྲུབ་པ་
དང་། བར་དོའི་རྣམ་ཤེས་ཀྱང་ཡོད་མེད་སྐོར་ལ་ད་བར་ཚིག་ཐག་བཅད་དེ་
བཤད་དཀའ་བ་ཞིག་ཡིན། གང་ལགས་ཤེ་ན། དེ་སྔོན་རྣམ་ཤེས་ཡོད་པ་སྨྲ་བ་
ནི་སྟབས་བདེའི་སྒོ་ནས་རྨོངས་དད་ཀྱི་ལྟ་ཚུལ་ཁོ་ན་ཉིད་དུ་ངོས་འཛིན་ཞིང༌།
དེང་སྐབས་ཚན་རིག་ཉིན་བཞིན་གོང་དུ་འཕེལ་བ་དང་སྦྲགས་ཕྱིའི་རྒྱལ་ཁག་གི་
མཁས་པ་མང་པོས་བརྟག་ཞིབ་གནང་བ་བརྒྱུད་སྐྱེ་བོ་ཕོ་མོ་ཚང་མ་འཇིག་རྟེན་
འདི་ནས་ཕྱི་མའི་ལྔ་ལམ་འགྲོ་བའི་སྐབས་སུ་མི་ཡི་ལུས་ཀྱི་ཕུང་པོའི་ཐོག་ནས་
381



དངོས་པོ་ཞིག་ཁ་གྱེས་ཏེ་འགྲོ་བའི་དཔང་རྟགས་གནང་བ་མ་ཟད། དངོས་པོའི་
རིགས་ལ་ཤེས་པ་ཡོད་ཚེ་རྣམ་ཤེས་ཡིན་པར་ངོས་འཛིན་གནང་། མདོར་ན།།
བོད་ཀྱི་གསོ་རིག་གཞུང་ལུགས་ཀྱི་མིའི་ལུས་པོ་འབྱུང་བ་ཆེན་པོ་ལྔ་ལས་གྲུབ་
པའི་ལྟ་བ་དེ་རིགས་ནི་དེང་རབས་ཚན་རིག་གི་ལྟ་བ་དང་ཡོངས་སུ་མཐུན་པ་
ཞིག་རེད་སྙམ། །
དེ་ནས་འགྲོ་བ་མིའི་ལུས་ཇི་ལྟར་ཆགས་པ་རྣམས་གསལ་བར་མི་རྟོགས་
པས་འདྲ་བའི་དཔེ་ལ་སྦྱར་ཏེ་གསལ་བར་བསྟན་པ་ནི། 《བིཌཱུརྱ་སྔོན་པོ》ལས་
“དེ་ཡང་མིའི་ལུས་འདི་ཉིད་ཙོག་ཙོག་པུར་ལག་པ་དཔྱངས་ཏེ་བསྡད་པ་ནི་
འཁོར་ལོས་བསྒྱུར་བའི་རྒྱལ་པོའི་ཕོ་བྲང་ཚུལ་དུ་གསུངས་པ་ལས། དཔྱིའི་ནུས་
པ་གཡས་གཡོན་གཉིས་པོ་ནི་རུས་པའི་ནང་ནས་ཆེ་ཞིང་རྩ་བར་གནས་པའི་དོན་
གྱིས་རྩིག་པའི་འགྲམ་གཞི་དང་ཚུལ་འདྲའོ། ། སྒལ་ཚིགས་ཉེར་གཅིག་གམ་
ཉེར་བརྒྱད་ནི་དཀོར་མཛོད་དུ་གསེར་གྱི་དོང་ཙོ་(ཙེ་）བརྩེགས་ནས་བཞག་པ་
དང་འདྲའོ། ། སྲོག་རྩ་ནག་པོ་ནི་མཆོང་གི་ཀ་བ་དང་འདྲ་ལ། བྲང་གི་རུས་པ་
གྲུ་བཞི་ནི་གདུང་མ་བཀལ་བ་དང་འདྲའོ། ། དེའི་སྟེང་དུ་རྩིབ་མ་ཉི་ཤུ་ནི་ཕྱམ་
འགྲེམས་ལེགས་པ་དང་འདྲ་ལ། ལྷ་རུ་རྩེ་ནི་ཕྱམ་གྱི་རྟེན་མ་དང་འདྲའོ། ། རྩ་
དང་ཆུ་རྒྱུས་རྣམས་ཀྱི་དྲལ་མ་ཕྱམ་གྱི་སྟེང་དུ་བཀོད་པ་དང་འདྲ་ལ། ཤ་དང་
པགས་པ་ རྣམས་ ནི་ ཕྱི་ནང༌ གཉིས་ ཀར་ འདག་ པའི་ ཞལ་ བ་ བྱས་ པ་ དང་
འདྲའོ། ། མགོ་བོ་ནི་དབུ་རྩེ་བ་གམ་བྱས་པ་དང་འདྲ་ལ། མིག་ལ་སོགས་པའི་
དབང་པོ་སྒོ་ལྔ་ནི་སྐར་ཁུང་གློ་དཀར་བཏོད་པ་དང་འདྲའོ། ། ཐོད་པའི་རུས་པ་
ནི་ཡང་ཐོག་ཏུ་རྒྱ་ཕུབས་བཀལ་བ་དང་འདྲ་ལ། ཚངས་པའི་བུ་ག་ནི་དུད་ཁུང་
བྱེ་བ་ དང༌ འདྲའོ། ། རྣ་ བ་ གཡས་ གཡོན་ ནི་ ཁྱུང་ མགོ་ འགྱིངས་ པ་ དང་
འདྲའོ། ། དེའི་དབུས་སུ་སྣ་བུག་ནི་མཛེས་པའི་རྒྱན་ཏེ་རྒྱ་ཕུབས་ཀྱི་ཏོག་དང་
འདྲའོ། ། སྐྲའི་ལོ་མ་ནི་ཕོ་གྱོ་མོ་གྱོའི་རྫ་བསྒྲིགས་པ་དང་འདྲ་ལ། ལག་པ་
གཉིས་ནི་ཁང་པའི་ཕྱི་ལ་དར་དཔྱངས་བཏགས་པ་དང་འདྲའོ། ། བྱང་ཁོག་
382



སྟོད་སྨད་ནི་ཁྱམས་སྟོད་ཁྱམས་སྨད་དང་འདྲའོ། ། དེའི་བར་མཆིན་དྲི་ནི་དར་
གྱི་ཡོལ་བ་བཀྲམ་པ་དང་འདྲའོ། ། དེ་ལ་ཁྱམས་སྟོད་དུ་སྙིང་ནི་རྒྱལ་པོ་གདན་
ལ་བཞུགས་པ་དང་འདྲ་ལ། གློ་བ་མ་ལྔ་ནི་རྒྱལ་པོ་དེའི་ནང་གི་བློན་པོ་དང་
འདྲའོ། ། གློ་བ་བུ་ལྔ་ནི་རྒྱལ་པོའི་སྲས་ཕོ་མོ་དང་འདྲ་སྟེ་ཤིན་ཏུ་བཀའ་གཉན་
ལ་ཁྱམས་སྨད་དུ་མཆིན་པ་དང་མཆེར་པ་གཉིས་ནི་གཙུན་མོ་ཆེན་མོ་དང་ཆུན་
མ་དང་འདྲའོ། ། མཁལ་མ་གཉིས་པོ་ཕྱིའི་བློན་པོའམ་ཡང་ན་སྤྱོད་པས་གདུང༌
མ་འདེགས་པ་འདྲའོ། ། བསམ་བསེའུ་ནི་ནོར་གྱི་མཆོག་རིན་པོ་ཆེས་བཀང་
བའི་བང་མཛོད་དང་འདྲའོ། ། ཕོ་བ་ནི་ཁ་ཟས་གཡོས་བཅུ་བྱེད་པའི་ཁོག་མ་
དང་འདྲ་ལ། རྒྱུ་མ་དང་ལོང་ག་གཉིས་ནི་བཙུན་མོའི་ཡང་གཡོག་དང་འདྲ།
མཁྲིས་པ་ནི་ སྡོར་གྱི་རྐྱལ་པ་བཀལ་བ་དང་འདྲ་ལ། ལྒང་ཕུག་ནི་ཆུའི་ རྫ་མ་
བཀང་བ་དང་འདྲའོ། ། འོག་སྒོ་གཉིས་ནི་ཆུ་ཁུང་བཞག་པ་དང་འདྲ་ལ། རྐང་
པ་གཉིས་ནི་སྒོ་རྟ་བབས་དང་འདྲའོ། ། ཕྱི་ནང་གི་གཉན་པའི་གནད་རྣམས་ནི་
རྒྱལ་པོས་མངའ་བཀུར་བའི་ཕོ་ཉ་བ་མང་པོ་དང་འདྲ་སྟེ། ཕོ་ཉ་བ་དང་འདྲ་
བའི་གནད་རྣམས་མ་བདེ་ན་རྒྱལ་པོ་དང་མཚུངས་པའི་སྙིང་ཡང་འཁྲུགས་ཏེ་
ལུས་དང་སྲོག་འབྲལ་བར་འགྱུར་རོ། །”(ཤོག་༨༨༨༩)ཞེས་གསུངས།
དེ་ནི་མཁས་དབང་སངས་རྒྱས་རྒྱ་མཚོས་སྐྱེ་བོ་ཀུན་གྱིས་མིའི་ལུས་ཁམས་གྲུབ་
ཚུལ་རྟོགས་སླ་བའི་ཆེད་དུ་མི་ཡི་ལུས་ཧྲིལ་པོ་ཙོག་ཙོག་ཏུ་བསྡད་པ་ནི་འཁོར་
ལོས་བསྒྱུར་བའི་རྒྱལ་པོའི་ཕོ་བྲང་འདྲ་བར་དཔེ་བླངས་པ་དང༌། དེ་བཞིན་
ལུས་ཀྱི་རུས་པ་ཆེ་ཆུང་དང་། དབང་པོ་ལྔ། དོན་ལྔ་སྣོད་དྲུག་(དོན་ལྔ་ནི་སྙིང་
དང་། གློ་བ། མཆིན་པ། མཆེར་པ། མཁལ་མ། སྣོད་དྲུག་ནི་ཕོ་བ་དང༌།
རྒྱུ་མ། ལོང་། མཁྲིས་པ། སྒྲུང་པ། བསམ་བསེའུ་བཅས་སོ) ལ་སོགས་པ་
ལུས་ཀྱི་གྲུབ་ཆ་ཡོངས་རྫོགས་རང་སོ་སོར་མཚུངས་པའི་དཔེ་དང་སྦྱར་ཏེ་གསོན་
ཉམས་ལྡན་པའི་སྒོ་ནས་མི་ཡི་ལུས་པོ་གྲུབ་ཚུལ་གསལ་བར་བསྟན། དེས་མི་
རྣམས་ཀྱིས་རང་ལུས་ཀྱི་གྲུབ་ཆའི་གནས་དང༌། རྣམ་གྲངས། བྱེད་ལས་སོགས་
383



གསལ་པོར་ཤེས་ཐུབ་པ་བྱུང་ངོ༌། །
དེ་ནས་ལུས་ཀྱི་གནས་ལུགས་སྐོར་བསྟན་པ་ནི། 《བཻཌཱུརྱ་སྔོན་པོ》ལས་
“དེ་ལ་རྣམ་པ་བཞི་སྟོན་ཏེ། ལྡང་ཚད་ལུས་ཟུངས་ཀྱི་གནས་ལུགས་བསྟན་པ་
དང་། འབྲེལ་ པ་ རྩའི་གནས་ལུགས་བསྟན་པ་དང༌། གཉན་པ་གནད་ཀྱི་
གནས་ལུགས་བསྟན་པ་དང་། རྒྱུ་ལམ་བུ་གའི་གནས་ལུགས་བསྟན་པ་རྣམས་
ཤེས་པར་བྱའོ། ། ”(ཤོག་༨༩)ཞེས་གསུངས། དེ་ཡང་ཐོག་མར་ལྡང་ཚད་
ལུས་ཟུངས་ཀྱི་གནས་ལུགས་བསྟན་པ་ལས། ལྡང་ཚད་ཅེས་པ་ནི་ཚད་དང་
གྲངས་ལ་གོ་དགོས་ཤིང་། དེ་ནི་མི་དར་མ་རྣམས་ལ་ཚད་གཞི་གཙོ་བོར་བཟུང་
དགོས་པ་ལས། རྒན་པོ་དང་བྱིས་པ་རྣམས་ནི་རང་སོ་སོའི་འབྱུང་ཁམས་གུད་
པའམ་འཚོར་མ་ལོངས་པ་སོགས་ཀྱིས་རྐྱེན་པས་ཚད་ལ་ངེས་པ་གསལ་བར་མེད་
ཅིང་། 《བཻཌཱུརྱ་སྔོན་པོ》ལས་“ནད་ཟུངས་དྲི་མ་རྣམས་ཀྱི་དང་པོར་སྨོས་པའི་
རླུང་གི་ལྡང་ཚད་ནི། རང་རང་གི་ལྒང་ཕུག་གང་ཙམ་གྱི་ཚད་དུ་ཡོད་པ་དང་།
མཁྲིས་པའི་ལྡང་ཚད་ནི་སྐྱེས་པ་རང་གི་གསང་གནས་ཀྱི་སྒྲོ་བ་གང་། བད་ཀན་
གྱི་ལྡང་ཚད་ནི་རང་གི་སྙིམ་པ་གསུམ། ཁྲག་དང་ཕྱི་ས་གཉིས་ཀྱི་ལྡང་ཚད་ནི་
སྙིམ་པ་བདུན་བདུན། གཅིན་དང་ཆུ་སེར་གྱི་ལྡང་ཚད་སྙིམ་པ་བཞི་ བཞི།
ཞག་དང་ཚིལ་བུའི་ལྡང་ཚད་སྙིམ་པ་དོ་དོ། ཕོ་མོ་གཉིས་ཀའི་ལུས་ཀྱི་མདངས་
་དང་། སྐྱེས་པའི་ཁུ་བ་དཀར་པོ་གཉིས་ཀྱི་ལྡང་ཚད་ནི་ཁྱོར་བ་རེ་རེ་དང་།
ཀླད་པའི་ལྡང་ཚད་ནི་རང་གི་སྙིམ་པ་གང་དང༌། ཤའི་ལྡང་ཚད་ནི་སྦར་ཚད་ལྔ་
བརྒྱ་སྐྱེས་པ་ལ་ཡོད་དེ། བུད་མེད་ལ་ནི་དེའི་སྟེང་དུ་བརླ་ལ་བཅུ་དང་ནུ་མར་
བཅུ་སྟེ་སྦྱར་ཚད་ཉི་ཤུས་ལྷག་པ་ཡིན་ནོ། །”ཞེས་གསུངས། དེ་བཞིན་རུས་
པའི་ལྡང་ཚད་སྐོར་ལ་《བཻཌཱུརྱ་སྔོན་པོ》ལས་“རུས་པའི་དུམ་བུ་ནི། དགའ་བོ་
མངལ་གནས་ལས། རུས་པ་འདུས་ནས་ལུས་གྲུབ་པ། ། ཐམས་ཅད་ལས་ཀྱི་རྒྱུ་
ལས་བྱུང༌། ། མགོ་ཐོད་རུས་པ་དགུ་འདུས་ཤིང་། ། འགྲམ་པའི་རུས་པ་གཉིས་
འདུས་ཏེ། ། སོ་ནི་སུམ་ཅུ་སོ་གཉིས་ལྡན། ། དེ་ཡི་རྩ་བའང་དེ་བཞིན་ནོ། ། རྣ་
384



རྩེ་གཉའ་བའི་རུས་པ་དང་། ། རྐན་དང་སྣ་ཡི་རུས་པ་དང༌། ། བྲང་དང་མིད་
པའི་རུས་པ་དང་། ། བསྡུས་ན་རུས་པ་ཉི་ཤུ་ཡོད། ། མིག་ལ་རུས་པ་བཞི་ཡོད་
དེ། ། ཕྲག་ པ་ མཇིང་ པ་ཟུང་གཉིས་ཡོད། ། ལག་ པ་ གཉིས་ དང་ སོར་མོ་
རྣམས། ། བསྡུས་ན་རུས་པ་ལྔ་བཅུ་ཡོད། ། ལྟག་རྒྱབ་རུས་པ་བརྒྱུད་ཡོད་
དེ། ། སྒལ་ཚིགས་ལ་ནི་སུམ་ཅུ་གཉིས། །འདི་དག་ཀུན་ལ་རྩ་ཡོད་པས། ། དེ་
ཡི་གྲངས་ནི་བཞི་ཆར་ཡོད། ། རྩིབ་ལོགས་གཡས་པའི་རུས་པ་ནི། ། ཕན་ཚུན་
འབྲེལ་པ་བཅུ་གསུམ་ཡོད། ། རྩིབ་ལོགས་གཡོན་འབྲེལ་སྐྱེས་པ་ཡི། །རུས་པ་
དག་ནི་སུམ་ཅུ་ཡོད། ། རུས་པའི་ལུ་གུ་རྒྱུད་འདི་དག ། གསུམ་གསུམ་དག་ནི་
ཕན་ཚུན་འབྲེལ། ། གཉིས་གཉིས་དག་ནི་ཚིགས་ལྡན་དེ། ། ལྷག་མ་གཞན་ནི་
འབྲེལ་པ་མེད། ། གཡས་གཡོན་བརླ་ནི་གཉིས་པོ་ལ། ། བསྡུས་ན་རུས་པ་ལྔ་
བཅུ་ཡོད། ། ལུས་ནང་འབྲེལ་བའི་ནུས་པ་ནི། ། བསྡུས་ན་སུམ་བརྒྱ་དྲུག་ཅུ་
ཡོད”(ཤོག་༩༡ - ༩༢）ཅེས་གསུངས་པ་དེའི་ཐོག་ནས་སྔོན་བྱོན་གསོ་རིག་
མཁས་ཅན་མང་པོས་དུར་སར་དངོས་སུ་ཕེབས་ཏེ་ཕུང་པོ་མང་པོར་བརྟག་ཞིབ་
ལེགས་པར་གནང་། མིའི་ལུས་པོའི་ཆ་ལག་གི་རྣམ་གྲངས་དང་། གྲངས་ཚད།
ནུས་པ་སོགས་གསལ་བར་བཀོད་པ་དེས་བོད་ཀྱི་གསོ་རིག་མཁས་ཅན་རྣམས་ཀྱི་
མིའི་ལུས་གྲུབ་ཚུལ་གྱི་ལྟ་བ་གསལ་བར་བསྟན་ཞིང་། དེ་བཞིན་མི་རྣམས་ཀྱི་
གཟུགས་ཚད་དང་། དོན་ལྔ་སྣོད་དྲུག་གི་འབྲེལ་བ་དང་བྱེད་ལས། ལུས་ཀྱི་
མཚན་ཉིད། ལུས་ཀྱི་ལས་དང་དབྱེ་བ་སོགས་གསལ་བར་བསྟན་པ་དེས་མི་
རྣམས་ཀྱི་རང་ལུས་ཇི་ལྟར་གྲུབ་པའི་སྐོར་ལ་མཚན་ཉིད་དང་མཐུན་པའི་ངོས་
འཛིན་ཡང་དག་པ་ཞིག་བྱུང་བ་མ་ཟད། ཐུན་མོང་མ་ཡིན་པའི་བོད་ཀྱི་གསོ་
རིག་གཞུང་ལུགས་གསར་དུ་གཏོད་པར་རྨང་གཞི་སྲ་བརྟན་ཞིག་འདིང་ཐུབ་པ་
བྱུང་། །
385



གཉིས། བོད་ཀྱི་གསོ་རིག་གཞུང་ལུགས་ལས་ལུས་ཁམས་རིག་
པའི་ནང་གསེས་མངལ་ཆགས་རིག་པའི་སྐོར། །
ལུས་ཁམས་རིག་པའི་ནང་གསེས་མངལ་ཆགས་རིག་པའི་སྐོར་ལ། སྤྱི་
ལོའི་དུས་རབས་བརྒྱད་པའི་སྐབས་ནས་བོད་ཀྱི་གསོ་རིག་མཁས་ཅན་མང་པོས་
ཞིབ་འཇུག་གནང་བ་ཙམ་མ་ཟད།《དཔལ་ལྡན་རྒྱུད་བཞིའི》ནང་ཐོག་མར་
མངལ་ཇི་ལྟར་ཆགས་པ་དང་། དེ་ནས་རིམ་བཞིན་ཆགས་ཚུལ་གྱི་བརྒྱུད་རིམ་
རྣམས་ཞིབ་ཕྲ་བཀོད་ཅིང་། དེ་ཡང་ཐོག་མར་ཕོ་མོ་གཉིས་འཁྲིག་པ་སྤྱོད་པའི་
དུས་ན་སྐྱེས་པའི་ཁམས་དཀར་བུ་སྣོད་ཀྱི་ནང་དུ་སོང་ནས་བུད་མེད་ཀྱི་ཁམས་
དམར་དང་ལྷན་དུ་འདྲེས་མ་ཐག་མངལ་འཁོར་བ་དང་། སྤྱིར་ན་མངལ་དུ་
བདུན་ཕྲག་སུམ་ཅུ་སོ་བརྒྱད་གནས་དགོས་པ། མངལ་འཁོར་བའི་རྟགས་དང་།
མངལ་དུས་ཀྱི་འཛེམ་བྱ། བཙའ་བའི་སྔ་ལྟས། མངལ་མི་འཕོ་བའི་ས་བོན་
ངན་པའི་རིགས་བཅུ་སོགས་སྐོར། གསལ་བར་བསྟན། དེ་ཉིད་ཞིབ་པར་
བསྟན་ན། བདུན་ཕྲག་དང་པོར་ཕ་མའི་ཁུ་ཁྲག་འདྲེས་པ་དང༌། བདུན་ཕྲག་
གཉིས་པ་ནུར་ནུར་སོང་བ། བདུན་ཕྲག་གསུམ་པ་ཞོ་ཆགས་པ་ལྟ་བུ། བདུན་
ཕྲག་བཞི་པ་གོར་གོར་མེར་མེར་དུ་ཆགས། ཟླ་བ་གཉིས་པ་བདུན་ཕྲག་ལྔ་པར་
ལྟེ་ཆད་ཚལ། བདུན་ཕྲག་དྲུག་པ་སྲོག་རྩ་ཆགས། བདུན་ཕྲག་བདུན་པ་མིག་
དབང་དོད་ཚུལ། བདུན་ཕྲག་བརྒྱད་པ་མགོ་དབྱིབས་ཆགས་པ། བདུན་ཕྲག་
དགུ་པ་ལུས་དབྱིབས་ཁོག་པ་སྟོད་སྨད་ཆགས་ཚུལ། དུས་འདི་ནི་ཉའི་དབྱིབས་
ཀྱི་དུས་སྐབས་ཡིན་པར་མཚོན་ཞེས་གསུངས། བདུན་ཕྲག་བཅུ་པ་དཔུང་པ་
དང་དཔྱིས་འབུར་འདོད་པ། བདུན་ཕྲག་བཅུ་ གཅིག་པ་དབང་པོ་དགུ་ཡི་
དབྱིབས་དོད་ པ། བདུན་ ཕྲག་ བཅུ་ གཉིས་ པ་ དོན་ ལྔའི་ དབྱིབས་ དོད་ པ།
བདུན་ཕྲག་བཅུ་གསུམ་པ་སྣོད་དྲུག་དོད་པ། བདུན་ཕྲག་བཅུ་གཅིག་པ་དཔུང་
རྐང་དང་བརླ་རྐང་བཞི་དོད་པ། བདུན་ཕྲག་བཅོ་ལྔ་པ་རྐང་ལག་རྗེ་ངར་དོད་
386



ལུགས། བདུན་ཕྲག་བཅུ་དྲུག་སོར་མོ་དོད་ལུགས། བདུན་ཕྲག་བཅུ་བདུན་ཕྱི་
ནང་འབྲེལ་བའི་རྩ་ཆགས་ཚུལ། དུས་འདིར་དུས་མཚམས་གཉིས་པ་རུས་སྦལ་
གྱི་སྐབས་སུ་སླེབས་ཞེས་གསུངས། བདུན་ཕྲག་བཅོ་བརྒྱད་པ་ ཤ་ཚིལ་ཆགས་
ཚུལ། བདུན་ཕྲག་བཅུ་དགུ་པ་ཆུ་རྒྱུས་པ་ཆགས་ཚུལ། བདུན་ཕྲག་ཉི་ཤུ་པ་
རུས་དང་རྐང་མར་ཆགས་ཚུལ། བདུན་ཕྲག་ཉེར་གཅིག་པར་ཕྱིའི་པགས་པ་
གཡོགས་ཚུལ། བདུན་ ཕྲག་ ཉེར་ གཉིས་ པར་དབང་པོ་དགུའི་བུ་ ག་ ཆགས།
བདུན་ཕྲག་ཉེར་གསུམ་པར་སྐྲ་དང་བ་སྤུ་སེན་མོ་སྐྱེས། བདུན་ཕྲག་ཉེར་བཞི་
དོན་ལྔ་སྣོད་དྲུག་སྨིན་ཚུལ། བདུན་ཕྲག་ཉེར་ལྔ་རླུང་གི་རྒྱུ་ཚུལ། བདུན་ཕྲག་
ཉེར་དྲུག་པར་སེམས་ཀྱི་དྲན་པ་གསལ་ཚུལ། བདུན་ཕྲག་ཉེར་བདུན་ནས་སུམ་
ཅུ་བར་གསལ་རྫོགས། བདུན་ཕྲག་སོ་གཅིག་ནས་སོ་ལྔ་བར་ཐམས་ཅད་འཕེལ་
བ། དུས་འདི་ནི་དུས་མཚམས་གསུམ་པ་སྟེ་ཕག་པའི་སྐབས་སུ་སླེབས་ཞེས་
གསུངས། བདུན་ཕྲག་སོ་དྲུག་པར་མངོན་པ་མི་དགའ་སྐྱེ་བའི་འདུ་ཤེས་འབྱུང་།
བདུན་ཕྲག་སོ་བདུན་པར་ལོག་པའི་འདུ་ཤེས་འབྱུང་། བདུན་ཕྲག་སོ་བརྒྱད་
པར་མགོ་མཇུག་ལོག་ ཚུལ་ བཅས་ བདུན་ ཕྲག་ སོ་ བརྒྱད་རིང་དུས་ མཚམས་
གསུམ་དུ་དབྱེ་སྟེ། ཐོག་མར་ཁུ་ཁྲག་ལས་མངལ་འཁོར་བ་ནས་རིམ་བཞིན་ཇི་
ལྟར་འཕེལ་བའི་སྐོར་གསལ་བར་བསྟན། དེ་ནས་ཕྲུ་གུ་མ་སྐྱེས་གོང་མ་ཡི་ཁོག་
པའི་ནང་དུ་གནས་སྟངས་སྐོར་ལ། སྤྱིར་ན་བུ་ཡིན་ན་མ་ཡི་གྲོད་ཁོག་གི་གཡས་
སུ་ཙོག་པུར་གནས་པ་དང༌། བུ་མོ་གཡོན་དང༌། མ་ནིང་དབུས། མཐའ་
གཉིས་མཐོ་བ་མཚེ་མའོ་ཞེས་གསུངས་པར་བུ་མོ་ཡིན་ན་མ་ཡི་གྲོད་ཁོག་གི་
གཡོན་དུ་གནས། མ་ནིང་སྟེ་མཚན་མ་ཟུང་འབྲེལ་གྱི་རིགས་ཡིན་ཚེ་གྲོད་ཁོག་
གི་དཀྱིལ་དུ་གནས། གྲོད་ཁོག་གི་ཟུར་གཉིས་ཀ་མཐོ་པོ་ཡིན་ན་ཕྲུ་གུ་མཚེ་མ་
ཡིན་པའི་རྟགས་ཡིན་ཞེས་གསལ་བར་འཁོད། །
དེ་བཞིན་མངལ་ཆགས་མི་ཐུབ་པའི་ས་བོན་ངན་པའི་རིགས་ཏེ། ཁུ་ཁྲག་
རླུང་སྐྱོན་ཅན་དང་། ཁུ་ཁྲག་མཁྲིས་སྐྱོན་ཅན། ཁུ་ཁྲག་བད་སྐྱོན་ཅན་སོགས་
387



ཁུ་ཁྲག་སྐྱོན་ཅན་རིགས་བཅུ་ཙམ་ཡོད་པ་གསལ་བར་བསྟན། མདོར་ན། ལུས་
ཁམས་རིག་པའི་བྱེ་བྲག་མངལ་ཆགས་རིག་པ་ནི་ཐུན་མོང་མ་ཡིན་པའི་བོད་ཀྱི་
གསོ་བ་རིག་པའི་གཞུང་ལུགས་ཀྱི་ནང་གསེས་དམིགས་བསལ་ཁྱད་ཆོས་ལྡན་
པའི་ནང་དོན་གལ་འགངས་ཆེ་བ་ཞིག་ཡིན་ཞིང་། བོད་ཀྱི་གསོ་རིག་མཁས་པ་
རྣམས་ཀྱིས་ དུས་རབས་བརྒྱུད་པའི་སྐབས་ནས་མངལ་ཆགས་རིག་པར་ཞིབ་
འཇུག་གཏིང་ཟབ་གནང་སྟེ་དེའི་འཕེལ་རིམ་ཉ་ཡི་དུས་སྐབས་དང༌། རུས་སྦལ་
གྱི་དུས་སྐབས། ཕག་གི་དུས་སྐབས་བཅས་གལ་ཆེའི་དུས་མཚམས་གསུམ་དུ་
དབྱེ་ཞིང་། བདུན་ཕྲག་དང་པོར་ཁམས་དཀར་དམར་འདྲེས་ པ་ནས་ རིམ་
བཞིན་སྲོག་རྩ་ཆགས་པ་དང༌། མིག་དབང་དོད་ཚུལ། མགོ་དབྱིབས་ཆགས་པ།།
ལུས་དབྱིབས་ཁོག་སྟོད་སྨད་ཆགས་ཚུལ་བར་བདུན་ཕྲག་དགུའི་རིང་ཉ་ཡི་དུས་
སྐབས་ཡིན་ཞེས་གསུངས་པ་དང༌། བདུན་ཕྲག་བཅུ་པ་ནས་དཔུང་པ་དང་།
དབྱིབས་འབུར། དབང་པོ་དགུ་ཡི་དབྱིབས་ དོད་པ། དོན་ལྔ་སྟེ་སྙིང་དང༌།
གློ་བ། མཆིན་པ། མཆེར་པ། མཁལ་མ་བཅས་དང་། སྣོད་དྲུག་སྟེ་ཕོ་བ་
དང༌། རྒྱུ་མ། མཁྲིས་པ། སྒྲུང་པ། བསམ་བསེའུ་བཅས་དོད་པ། ཕྱི་ནང་
འབྲེལ་བའི་རྩ་ཆགས་པའི་གལ་ཆེའི་དུས་མཚམས་གཉིས་པ་དེར་རུས་སྦལ་གྱི་
སྐབས་སུ་སླེབས་ཞེས་གསུངས། བདུན་ཕྲག་བཅོ་བརྒྱད་པ་ནས་ཤ་ཚིལ་དང་།
ཆུ་བ། རྒྱུས་པ། རུས་པ། རྐང་མར་བཅས་ཆགས། དེ་ནས་རིམ་བཞིན་
དབང་པོ་དགུའི་བུ་ག་ཆགས་པ་དང་། སྐྲ་དང་བ་སྤུ་སེན་མོ་སྐྱེས། དོན་ལྔ་སྣོད་
དྲུག་སྨིན། སེམས་ཀྱི་དྲན་པ་གསལ། ལུས་ཡོངས་ཐམས་ཅད་འཕེལ་བའི་དུས་
མཚམས་གསུམ་པ་ཕག་གི་དུས་སྐབས་ཡིན་ཞེས་གསལ་བར་བསྟན། མངལ་
ཆགས་ཀྱི་འཕེལ་རིམ་འདི་ལྟ་བུའི་གོ་རིམ་ལྡན་པ་དང༌། ཞིབ་ཕྲ་བ། འདྲ་དཔེ་
མཚུངས་པ། གསོན་ཉམས་ལྡན་པ་བཅས་ནི་མི་རིགས་དང༌། རྒྱལ་ཁབ་གཞན་
གྱི་གསོ་རིག་གཞུང་ལུགས་ནང་མཐོང་དཀའ་བས་བོད་ཀྱི་གསོ་རིག་མཁས་ཅན་
རྣམས་ཀྱིས་མིའི་རིགས་ཀྱི་གསོ་རིག་བྱ་གཞག་ཐོག་ལེགས་སྐྱེས་གལ་ཆེ་ཕུལ་བ་
388



ཞིག་ཡིན། །
གསུམ། བོད་ཀྱི་གསོ་རིག་གི་རྩ་བའི་གཞུང་ལུགས་རླུང་མཁྲིས་
བདཀན་གསུམ་གྱི་སྐོར། །
བོད་ཀྱི་གསོ་རིག་གཞུང་ལུགས་ལས། སྤྱིར་ན་རླུང་མཁྲིས་བད་ཀན་
གསུམ་དང་། ལུས་ཟུངས་བདུན་བཤང་གཅི་རྡུལ་གསུམ་སོགས་བཏང་སྙོམས་
སུ་གནས་དགོས་པ་དང༌། གལ་སྲིད་རླུང་མཁྲིས་བད་ཀན་གསུམ་བཏང་སྙོམས་
སུ་མི་གནས་པར་འཁྲུགས་ན་མི་ལུས་སུ་ནད་རིགས་མི་འདྲ་བ་བྱུང་ཞེས་གསུངས།
དེ་བཞིན་རླུང་མཁྲིས་བད་ཀན་གསུམ་གྱི་མཚན་ཉིད་དང་། བྱེད་ལས། ནུས་
པ། ཕན་ཚུན་བར་གྱི་འབྲེལ་བ། ནད་ཀྱི་ཕྱི་རྐྱེན་དང་ནང་རྐྱེན་སོགས་བར་
བསྟན་པ་སྟེ། །
༡. སྲོག་འཛིན་གྱི་རླུང་དང་། གྱེན་རྒྱུའི་རླུང་། ཁྱབ་བྱེད་ཀྱི་རླུང་།
མེ་མཉམ་གྱི་རླུང་། ཐུར་སེལ་གྱི་རླུང་བཅས་ཀྱི་སྐོར། །
རླུང་ཞེས་པའི་ཐ་སྙད་དེའི་གོ་དོན་ཧ་ཅང་རྒྱ་ཆེ་ལ་གཏིང་ཟབ་པ་ཞིག་
ཡིན་སྟབས་མི་རིགས་གཞན་གྱི་སྐད་ཡིག་ཏུ་བསྒྱུར་ཐབས་མེད་པ་ཞིག་ཡིན།
དཔལ་ལྡན་རྒྱུད་བཞིའི་བྱེ་བྲག་མན་ངག་རྒྱུད་ལས། རླུང་ནི་ནད་ཀུན་འཁྲུག་
པའི་རྒྱུ་ཡིན་གསུངས་པ་དང༌། 《བིཌཱུརྱ་སྔོན་པོ》ལས་“ཡང་ཟླ་ཟེར་དུ། རླུང་
ནི་ཕན་དང་གནོད་བྱེད་ལ། ། འདི་ནི་སྣ་ཚོགས་རྒྱུ་གཅིག་པུ། ། ཁྱད་པར་དུ་ནི་
ལུས་ཀྱི་ནི། ། ནད་དང་ནད་མེད་རྒྱུ་གཅིག་གོ། །ཞེས་པ་ལྟར། དོན་དང་དོན་
མ་ཡིན་པའི་དགེ་མི་དགེའི་ལས་གཉིས་པོ་དེ་དག་བྱེད་ཅིང་རྫོགས་པར་འགྱུར་
བའི་གཞི་དེ་ལ་རླུང་དེ་ནི་སྲིད་པ་སྣ་ཚོགས་པའི་རྒྱུར་འགྱུར་བ་གཅིག་པུ་ཁོ་ན་
ཡིན་ལ་ཁྱད་པར་རམ་ལྷག་པར་ནི་ལུས་ལ་ཕན་པ་བྱེད་པ་དང་། ནད་དང་ནད་
མེད་པར་བྱེད་པའི་རྒྱུ་གཅིག་པུ་ཉིད་ཡིན་ནོ། །”(ཤོག་༤ ༢ ༡)ཞེས་གསུངས།
389



རྒྱུ་མཚན་དེ་ཡི་ཕྱིར་དུ་གསང་བ་མན་ངག་གི་རྒྱུད་དུ་རླུང་གི་ནད་ལ་རྒྱུ་སྤྱིར་
བསྟན་པ་དང༌། རྐྱེན་གྱིས་རྐྱེན་ཚུལ། རྐྱེན་གྱིས་བསླངས་པའི་རླུང་ནད་དེའི་
དབྱེ་བ་དང་། བརྟག་ཐབས། བཅོས་ཐབས་སོགས་རྒྱས་པར་གསུངས། དེ་
ལྟར་ན་རླུང་ནད་ཀྱི་རིགས་རྒྱས་པར་དབྱེ་ན་ཉི་ཤུ་དང་། དེ་དག་མདོར་ཧྲིལ་
བསྡུས་ན། རེངས་པ་དང༌། འཁུམས་པ། སྐམ་པ། སྦོས་པ། འཕྱེས་པ།
གཟེར་བ། འཕྱོས་པ། བོག་པ་སྟེ་བརྒྱུད་དུ་བསྡུས་པ་ཡིན་ཞེས་གསུངས། དེ་
བཞིན་རྩུབ་པ་དང་། ཡང་བ། གྲང་བ། ཕྲ་བ། སྲ་བ། གཡོ་བ་ནི་རླུང་གི་
མཚན་ཉིད་དྲུག་ཡིན་ཞེས་གསལ་བར་བསྟན། རླུང་གི་ནང་གསེས་དང་བྱེད་
ལས་སྐོར་ལ། རླུང་གི་ནང་གསེས་ཞིབ་པར་དབྱེ་ན། སྲོག་འཛིན་གྱི་རླུང་དང༌།
གྱེན་རྒྱུའི་རླུང༌། ཁྱབ་བྱེད་ཀྱི་རླུང་། མེ་མཉམ་གྱི་རླུང་། ཐུར་སེལ་གྱི་རླུང་
བཅས་རླུང་རྐྱང་པ་ལྔའོ། ། དེ་དག་གི་བྱེད་ལས་གཙོ་བོ་ནི། 《བཻཌཱུརྱ་སྔོན་པོ》
ལས།
སྲོག་འཛིན་གྱི་རླུང་། འདི་ནི་གཙོ་བོར་སྤྱི་བོར་བདེ་ཆེན་གྱི་འཁོར་ལོ་
གནས་པ་སྲོག་ཆེན་པོའི་སྲོག་འཛིན་གྱི་རླུང་ཞེས་བྱ་བ་དང་དོན་གཅིག་ལ། དེ་
ཡང་རླུང་ཐམས་ཅད་ཀྱི་རྩ་བ་ཡིན་པར་གསུངས། དེའི་བྱེད་ལས་གཙོ་བོ་སྤྱི་
བོར་གནས་ནས་ བྲེ་ བ་ དང༌ བྲང་ གཞུང་ དུ་ རྒྱུ་ བ་ དང་། ཟས་ སྐོམ་མིད་ པ།
དབུགས་རྔུབ་པ། མཆིལ་མ་འདོར་བ། སྦྲིད་པ། སྒྲེག་པ་བྱིན་པ། བློ་གྲོས་
དང་མིག་ལ་སོགས་པའི་དབང་པོ་གསལ་ཞིང༌། མི་ཡི་སྲོག་འཛིན་པར་བྱེད་པ་
བཅས་སོ། །
གྱེན་རྒྱུའི་རླུང་། འདི་ནི་ལུས་ཀྱི་རྩ་བའི་རླུང་ལྔའི་བྱེ་བྲག་ཅིག་ཡིན་ལ།
དེའི་གནས་དང་བྱེད་ལས་གཙོ་བོ་ནི། གནས་ཡུལ་ནི་གཙོ་བོ་བྲང་གི་ཆར་
གནས་པ་དང་། བྱེད་ལས་ནི་ཡུལ་སྣ་ལྕེ་ལྐོག་མར་རྒྱུ་བ་དང་། ལས་ཚིག་འབྱིན་
པར་བྱེད་པ། སྟོབས་དང་མདངས། ཁ་དོག་རྣམས་རྒྱས་པར་བྱེད་པ། འབད་
པ་དང་རྩོལ་བ་སྐྱེད་པ། དྲན་པའི་དབང་པོ་གསལ་བར་བྱེད་པ་སོགས་ཡིན་
390



ཞེས་གསུངས། །
ཁྱབ་བྱེད་ཀྱི་རླུང་། འདི་ནི་ལུས་ཀྱི་རྩ་བའི་ཡ་གྱལ་ཞིག་ཡིན་ལ། གཙོ་བོ་
སྙིང་གི་ཆར་གནས་པའི་རླུང་ཞིག་ཡིན། དེའི་བྱེད་ལས་ནི་ལུས་ཀྱི་ཆ་ཤས་ཀུན་
ལ་ཁྱབ་པར་རྒྱུ་བ་དང༌། རྐང་ལག་རྣམས་འགུལ་ནས་འགྲོ་བ། ཡན་ལག་
བརྐྱང་བསྐུམ། ཁ་མིག་འབྱེད་འཛུམ་སོགས་མདོར་ན་ལུས་ངག་ཡིད་གསུམ་གྱི་
བྱེད་ལས་ཚང་མ་ཀུན་ཁྱབ་ཀྱི་རླུང་དེ་ལ་རག་ལུས་པ་ཞིག་རེད། །་
མེ་མཉམ་གྱི་རླུང་། འདི་ནི་ལུས་ཀྱི་རྩ་བའི་རླུང་ལྔའི་ནང་གསེས་ཤིག་
ཡིན་ལ། མཁས་དབང་སངས་རྒྱས་རྒྱ་མཚོའི་གསུང་ལས། ཕོ་བའི་མེ་དང་
མཉམ་དུ་འཇུག་པའི་རླུང་དེར་མེ་མཉམ་གྱི་རླུང་ཞེས་པ་དང༌། དེ་ནི་གཙོ་བོ་ཕོ་
བ་ལ་གནས་ཤིང་། བྱེད་ལས་གཙོ་བོ་ནི་རྒྱུ་མ་ལ་སོགས་པའི་ནང་ཁྲོལ་ཀུན་ཏུ་རྒྱུ་
བ་དང་། ལས་ཟས་རྣམས་འཇུ་བ། དྭངས་སྙིགས་འབྱེད་ཅིང་ཁྲག་ལ་སོགས་
པའི་གནོད་བྱ་གཞན་རྣམས་སྨིན་པར་བྱེད་པ་ཡིན་ཞེས་གསུངས། ཡང་རྒྱུད་
བཞིའི་དཀའ་འགྲེལ་ལས། མེ་མཉམ་རླུང་ནི་ཕོ་བའི་མེ་དྲོད་མཁྲིས་པ་འཇུ་བྱེད་
དང་མཉམ་དུ་གནས་ཤིང༌། བྱེད་ལས་ཀྱང་མེ་དང་མཐུན་པའི་ལས་བྱེད་པས་
ན་མེ་མཉམ་ཞེས་སོ་གསུངས། །
ཐུར་སེལ་གྱི་རླུང་། འདི་ནི་ལུས་ཀྱི་རྩ་བའི་རླུང་ལྔ་ཡི་བྱེ་བྲག་ཅིག་ཡིན་ལ།
རླུང་དེ་ནི་གཙོ་བོ་གཞུང་ལ་གནས་ནས་ཡུལ་ལོང་ག་སྟོད་སྨད་དང༌། སྒྲུང་པ།
གསང་བའི་གནས་དང་བཅས་པའི་བརླའི་ནང་རྒྱུ་ཞིང༌། ལས་ཁུ་ཁྲག་དང་།
བཤང་གཅི། མངལ་ནང་གནས་པའི་བུ་ལ་སོགས་པ་འབྱིན་པ་དང་། སྡོམ་
པའི་བྱ་བ་རྟག་ཏུ་བྱེད་པ་ཡིན་ནོ་ཞེས་གསུངས། །
༢. མཁྲིས་ པ་ འཇུ་བྱེད་ དང་། མཁྲིས་ པ་ སྒྲུབ་ བྱེད། མཁྲིས་ པ་
མདངས་སྒྱུར། མཁྲིས་པ་མཐོང་བྱེད། མཁྲིས་པ་མདོག་གསལ་བཅས་ཀྱི་
སྐོར། །



དེ་ཡང་ཐོག་མར་གང་ཞིག་ཏུ་མཁྲིས་པ་ཟེར་ཞེ་ན། སྟག་ཚང་ལོ་ཙཱ་བ་
ཤེས་རབ་རིན་ཆེན་གྱི་གསུང་ལས། “མཁྲིས་པ་ཞེས་པ་འབར་བའི་མིང་། །
ལུས་ཀྱི་དྲོད་ཁམས་སྣུམ་མཁྲིས་ནས། ། མེ་འབར་ལྟ་བུ་དྲོད་སྐྱེད་པ། ། མཁྲིས་
པ་ཞེས་སུ་བཤད་པ་ཡིན།” ཞེས་གསུངས། ཡང་《བཻཌཱུརྱ་སྔོན་པོ》ལས། མེ་
དྲོད་ཅེས་པ་འཇུ་བའི་གཞི་ཡིན་ཏེ། འཇུ་བར་བྱེད་པའི་མཁྲིས་པ་དེ་ལ་བཤད།
ནད་དང་ལུས་ཟུངས་དྲི་མ་ཀུན་གྱི་དྲོད་ཅེས་གསུངས་པར་གཞིགས་ན་མཁྲིས་
པའི་ནུས་པ་གཙོ་བོ་ནི་མེ་དྲོད་ཡིན་པར་གསལ་བར་བསྟན། དེ་བཞིན་མཁྲིས་
པའི་ནད་ལ་རྒྱུ་དང་། དེའི་རྐྱེན། དབྱེ་བ། རྟགས། བཅོས་པའི་ཐབས་དང་
རྗེས་བཅས་ བཤད་ པ་ སྟེ་ རྣམ་ པ་ དྲུག་ གི་ སྒོ་ནས་ གསལ་ བར་ བསྟན་ ཞིང་།
འདིར་གཙོ་བོ་ལུས་ཀྱི་རྩ་བའི་མཁྲིས་པ་ལྔའི་གནས་དང་། ཡུལ། བྱེད་ལས་
སྐོར་རགས་ཙམ་གླེང་བ་འདི་ལྟར། ། །
མཁྲིས་པ་འཇུ་བྱེད། འདི་ནི་བྱེད་ལས་ཀྱི་སྒོ་ནས་མིང་བཏགས་པའི་ལུས་
ཀྱི་མཁྲིས་པ་གཙོ་བོ་ལྔ་ཡི་ཡ་གྱལ་ཞིག་ཡིན་ལ། མཁས་དབང་སངས་རྒྱས་རྒྱ་
མཚོའི་གསུང་ལས། མཁྲིས་པ་འཇུ་བྱེད་བྱ་བ་ཕོ་བར་ཟས་ཞུ་བ་དང་མ་ཞུའི་
བར་ན་གནས་ ཤིང་། བྱེད་ལས་ནི་ ཟས་ རིགས་ རིམ་པ་ ཟོས་ ཤིང་འཐུང་བ་
རྣམས་རབ་ཏུ་འཇུ་བ་དང༌། དྭངས་སྙིགས་ཀྱང་ཅུང་ཟད་འབྱེད་ཅིང་ལུས་ཀྱི་
དྲོད་ལྷག་པར་སྐྱེད་པ་མ་ཟད། མཁྲིས་པ་གཞན་བཞི་དང་ཟུང་དུ་འབྲེལ་ནས་
ལུས་སྟོབས་སྐྱེད་པར་བྱེད་པའོ་ཞེས་གསུངས། །
མཁྲིས་པ་སྒྲུབ་བྱེད། འདི་ནི་ལུས་ཀྱི་མཁྲིས་པ་ལྔའི་ཡ་གྱལ་ཞིག་ཡིན་ལ།
བྱེད་ལས་ལ་བལྟས་ནས་མིང་བཏགས་པའི་སྙིང་གི་ཆར་གནས་པའི་མཁྲིས་པ་
ཞིག་ཡིན། 《གསོ་རིག་རྒྱུད་བཞི》ལས་མཁྲིས་པ་སྒྲུབ་བྱེད་ཅེས་བྱ་བ་སྙིང་ལ་
གནས་པ་དང༌། དེའི་བྱེད་ལས་ནི་བསྒྲུབ་པར་བྱ་བའི་དོན་ལ་ཡིད་གཞུང་བ་
དང༌། ང་རྒྱལ་བསྐྱེད་པ། བློ་གྲོས་དང་འདོད་པ་བསྒྲུབ་པ་ལ་བརྩོན་པར་བྱེད་
པའོ་ཞེས་གསུངས། ཡང་རྒྱུད་བཞིའི་དཀའ་འགྲེལ་ལས། མཁྲིས་པ་སྒྲུབ་བྱེད་
392



ནི་སེམས་ཀྱི་བྱ་བ་མཐའ་དག་སྒྲུབ་པའི་དོན་བརྩོན་པར་བྱེད་པས་ནད་སྒྲུབ་བྱེད་
ཅེས་འབོད་གསུངས་པ་ལྟར་རོ། །
མཁྲིས་པ་མདངས་སྒྱུར། འདི་ནི་མིའི་ལུས་ཀྱི་རྩ་བའི་མཁྲིས་པ་ལྔའི་བྱེ་
བྲག་ཅིག་ཡིན་ལ། མཆིན་པའི་ཆར་གནས་པའི་མཁྲིས་པ་ཞིག་ཡིན། རྒྱུད་
བཞིའི་དཀའ་འགྲེལ་ལས། མཁྲིས་པ་མདངས་སྒྱུར་ནི། ལུས་ཟུངས་བདུན་པོ་
སྟེ། དྭངས་མ་དང༌། ཁྲག ཤ། ཚིལ། རུས་པ། རྐང་། ཁུ་བ། ཆུ་བཅས་
རང་རང་ གི་ ཁ་ མདོག་ རྣམས་ རིམ་ བཞིན་ མདངས་ སྒྱུར་ བར་ བྱེད་ པས་ ན་
མདངས་སྒྱུར་ཞེས་ཟེར། སྔར་འགྲེལ་འགའ་ཞིག་ཏུ་ལུས་ཟུངས་བདུན་གྱི་བྱེ་
བྲག་དྭངས་མ་དང་ཁྲག་གཉིས་ཁོ་ནའི་ཁ་མདོག་སྒྱུར་བ་ལ་གསུངས་ཀྱང་། ཁོ་
བོའི་ལྟ་ཚུལ་ལ་ལུས་ཟུངས་བདུན་པོ་ཡོངས་རྫོགས་ཀྱི་ཁ་དོག་སྒྱུར་བར་འདོད་དོ་
ཞེས་འཁོད། །
མཁྲིས་པ་མཐོང་བྱེད། འདི་ནི་བྱེད་ལས་ལ་བལྟས་ནས་བཏགས་པའི་
ལུས་ཀྱི་རྩ་བའི་མཁྲིས་པ་ལྔའི་ཡ་གྱལ་མིག་གི་ཆར་གནས་པའི་མཁྲིས་པའི་མིང་
ཞིག་ཡིན་ལ། དེའི་བྱེད་ལས་ནི་ཕྱི་རོལ་གྱི་གཟུགས་ཀྱི་བྱེ་བྲག་རྣམས་གསལ་
བར་མཐོང་བར་བྱེད་པའོ་ཞེས་གསུངས། །
མཁྲིས་པ་མདོག་གསལ། འདི་ནི་ལུས་ཀྱི་རྩ་བའི་མཁྲིས་པ་ལྔ་ཡི་ནང་
གསེས་དང་། པགས་པའི་ཆར་གནས་པའི་མཁྲིས་པ་ཞིག་ཡིན། དེའི་བྱེད་ལས་
གཙོ་བོ་ནི། ལུས་ཀྱི་པགས་པའི་ཆ་ཤས་ཡོད་དོ་ཅོག་གི་མདོག་གསལ་ཞིང༌།
དྭངས་པར་བྱེད་པའི་ནུས་པ་ལྡན་ཞེས་གསུངས། །
༣. བད་ཀན་རྟེན་བྱེད་དང་། བད་ཀན་མྱག་བྱེད། བད་ཀན་མྱོང་
བྱེད། བད་ཀན་ཚིམ་བྱེད། བད་ཀན་འབྱོར་བྱེད་བཅས་ཀྱི་སྐོར། །
དེ་ཡང་ཐོག་མར་བད་ཀན་ཞེས་པའི་ཐ་སྙད་དེའི་གོ་དོན་ནི། 《ཡན་ལག་
བརྒྱད་པ་》ལས། བད་ ཅེས་ཆུ་ཡི་མིང་ཡིན་ལ། ། ཀན་ཞེས་ས་ཡི་མིང་ཡིན་
393



<
ནོ། ། ཞེས་དང༌། ཡང༌《རྒྱུད་བཞིའི་དཀའ་འགྲེལ》ལས། བད་ ཀན་ནི།
བད་ཆུ་དང༌། ཀན་ས་ཡི་མིང་ཡིན་པས་ལུས་ཀྱི་ས་ཆུའི་ཁམས་གཉིས་ཀྱི་མིང་
ལས་སྐབས་གཞན་དུ་ནི་མི་འཇུག་གོ་ཞེས་གསལ་བར་བསྟན། དཔལ་ལྡན་རྒྱུད་
བཞིའི་འགྲེལ་པ་བི་སྔོན་དུ། བད་ཀན་གྱི་ནད་དེའི་རྒྱུ་དང་། རྐྱེན། དབྱེ་བ། །
རྟགས། བཅོས་ ཐབས་བཅས་རྣམ་པ་ལྔ་ཡི་སྒོ་ནས་ཞིབ་པར་གསུངས་ ཤིང་།
སྤྱིར་ན་མིའི་ལུས་ཀྱི་རྩ་བའི་བད་ཀན་ལྔར་དབྱེ་ནས་གསུངས་པ་སྟེ། བན་ཀན་
རྟེན་བྱེད་དང་། བད་ཀན་མྱག་བྱེད། བད་ཀན་མྱོང་བྱེད། བད་ཀན་ཚིམ་
བྱེད། བད་ཀན་འབྱོར་བྱེད་བཅས་སོ། །
བད་ཀན་རྟེན་བྱེད། འདི་ནི་མིའི་ལུས་ཀྱི་རྩ་བའི་བད་ཀན་ལྔའི་ཡ་གྱལ་
ཡིན་ལ། བྲང་གི་ཆར་གནས་པའི་བད་ཀན་ཞིག་ཀྱང་ཡིན། དེའི་བྱེད་ལས་ནི་
《རྒྱུད་བཞིའི་དཀའ་འགྲེལ》ལས། བད་ཀན་རྟེན་བྱེད་ཅེས་བྱ་བ་ནི། བད་
ཀན་གཞན་མྱག་བྱེད་དང་། མྱོང་བྱེད་དང་། ཚིམ་བྱེད་དང༌། འབྱོར་བྱེད་
དང་བཅས་རྣམས་ཀྱི་རྟེན་ལྟ་བུ་དང་ཆུ་དང་མཐུན་པའི་ལས་བྱེད་པས་ན་རྟེན་
བྱེད་ཅེས་གསུངས་པ་ལྟར་རོ། །
བད་ཀན་མྱག་བྱེད། འདི་ནི་ལུས་ཀྱི་རྩ་བའི་བད་ཀན་ལྔ་ཡི་བྱེ་བྲག་ཅིག་
ཡིན་ལ། བྱེད་ལས་གཙོ་བོ་ནི་ཁ་ཟས་རྣམས་ཕོ་བའི་ནང་དུ་ཞིབ་མོར་མྱག་ཅིང་
འདུར་འདུར་བཟོ་བ་དེ་ཡིན། ངོ་བོ་ནི་ཕོ་བའི་བེ་སྣབས་ཏེ། སྟག་ཚང་ལོ་ཙཱ་བ་
ཤེས་རབ་རིན་ཆེན་གྱི་གསུང་ལས། ཕོ་བའི་མེ་དྲོད་རྣམ་གསུམ་གྱིས། ། མྱག་
བཞུ་སྦྱངས་པའི་དྭངས་མའི་སྙིགས། ། བེའུའི་ངར་སྣབས་ལྟར་གྱུར་པའི། །
འབྱར་བག་ཆུ་ལ་བེ་སྣབས་བཤད། ། ཅེས་གསུངས། །
བད་ཀན་མྱོང་བྱེད། འདི་ནི་ལུས་ཀྱི་རྩ་བའི་བད་ཀན་ལྔའི་ཡ་གྱལ་ལྕེའི་
ཆར་གནས་པའི་བད་ཀན་ཞིག་ཡིན། བྱེད་ལས་གཙོ་བོ་ནི། རོ་དྲུག་སྟེ་མངར་
བ་དང་། སྐྱུར་བ། ལན་ཚྭ་བ། ཁ་བ། ཚ་བ། བསྐ་བ་བཅས་ཀྱི་ཟས་སྐོམ་
རྣམས་ལྕེའི་སྟེང་དུ་མྱངས་ནས་རོ་ཚོར་བར་བྱེད་པས་ན་མྱོང་བྱེད་ཅེས་འབོད་
394
6



གསུངས། །
བད་ཀན་ཚིམ་བྱེད། འདི་ནི་ལུས་ཀྱི་བད་ཀན་གཙོ་བོ་ལྔ་ཡི་བྱེ་བྲག་ལུས་
ཀྱི་མགོ་བོའི་ཆར་གནས་པའི་བད་ཀན་ཞིག་ཡིན། དེའི་བྱེད་ལས་ནི་མགོ་བོར་
གནས་ཏེ་དབང་པོ་ལྔ་སྟེ་མིག་དང༌། རྣ་བ། སྣ། ལྕེ། ལུས་ སམ་ རེག་བྱ་
བཅས་རྒྱས་ཤིང་ཚིམ་པར་བྱེད་པ་དེ་ཡིན་ནོ་ཞེས་གསུངས། །
བད་ཀན་འབྱོར་བྱེད། འདི་ནི་ལུས་ཀྱི་བད་ཀན་གཙོ་བོ་ལྔ་ཡི་ནང་གསེས་
མིག་གི་ཆར་གནས་པའི་བད་ཀན་ཞིག་ཡིན། དེའི་བྱེད་ལས་ནི་《བཻཌཱུརྱ་སྔོན་
པོ》ལས། བད་ཀན་འབྱོར་བྱེད་ཅེས་བྱ་བ་ནི། ལུས་ཀྱི་ཚིགས་པའི་ཆ་ཤས་མ་
ལུས་པའི་མིག་གམ་བར་མཚམས་ཀུན་ལ་གནས་ནས། ལས་ནི་ཚིགས་པ་རྣམས་
ཕན་ཚུན་འབྱོར་བ་བྱེད་ཅིང་། དེ་རྣམས་ཀྱི་མཚམས་ལ་བརྐྱང་པ་དང་བསྐུམ་
པའི་བྱ་བ་ཡང་བྱེད་པ་ཡིན་ནོ་ཞེས་གསུངས། །
གོང་དུ་བཀོད་པའི་རླུང་མཁྲིས་བད་ཀན་སོ་སོར་ནང་གསེས་ལྔ་རེ་དབྱེ་བ་
དང་། དེ་དག་རྐྱང་པའི་བྱེད་ལས་དང་། གནས་ཡུལ། ཁྱད་ཆོས་བཅས་
གསལ་བར་བསྟན་ཞིང་། རླུང་མཁྲིས་བད་ཀན་རྣམས་ ཕན་ཚུན་གཅིག་ལ་
གཅིག་འབྲེལ་དང༌། ཕན་ཚུན་བཏང་སྙོམས་སུ་མི་གནས་པར་རྒྱུ་རླུང་མཁྲིས་
བད་ཀན་གསུམ་དང༌། ལུས་ཟུངས་བདུན། དྲི་མ་གསུམ་བཅས་འཁྲུགས་ན་
ནད་འབྱུང་ཞེས་གསལ་བར་གསུངས། དེ་བཞིན་མི་སོ་སོའི་རང་བཞིན་དང་ལོ་
གྲངས་ནི་ནད་ཀྱི་ནང་རྐྱེན་དང༌། ནམ་དུས་དང་། གནམ་གཤིས། གནས་
ཡུལ། བཟའ་བཏུང་སྤྱོད་གསུམ་གྱི་འགྱུར་བ་བཅས་ནི་ཕྱི་རྐྱེན་ཡིན་པ་གསལ་
བར་གསུངས། དེ་བཞིན་བོད་ཀྱི་གསོ་རིག་སྨན་ཐང་གི་བྲིས་ཆ་མཚམས་སྦྱོར་
རགས་བསྡུས་ལས་རླུང་མཁྲིས་བད་ཀན་ གསུམ་ གྱི་ ཐོག་ནས་ལུས་ཁམས་ཀྱི་
གནས་ལུགས་བཀྲལ་ཐུབ་པ་ཙམ་མ་ཟད། དེ་ལ་བརྟེན་ནས་མི་ཡི་རང་བཞིན་
ཡང་དབྱེ་ཐུབ་སྟེ། གཟུགས་བོངས་ཆེ་ཆུང་དང༌། ཤ་ཡི་མདོག གཤིས་ཀ་
སོགས་ལ་གཞིགས་ནས་མི་སོ་སོའི་རླུང་གི་རང་བཞིན་དང་། མཁྲིས་པའི་རང་
395



བཞིན། བད་ཀན་གྱི་རང་བཞིན། ཡང་ན་ལྡན་པ་དང་བསྡུས་པའི་རང་བཞིན་
བཅས་ལུང་དབྱེ་རྒྱུ་ཡོད། རླུང་གིས་བསྐྱེད་པའི་མི་ནི་དབྱིབས་སྐུར་ཞིང་ཤ་སྐེམ་
པ་དང་། མདོག་ཅུང་སྔོ་བ། སྨྲ་བ་མང་བ། གྲང་ལྷགས་མི་བཟོད་པ། སེམས་
ཁྲལ་འབྱུང་སླ་བ། ནོར་ཆུང་བ། གཉིད་སྲབ་པ། ལུས་བོངས་ཆུང་བ། གླུ་
དང་དགོད་དང་འཐབ་མོ་མདའ་ལ་དགའ་བ། མཁྲིས་པའི་རང་བཞིན་ཅན་ནི་
ལུས་བོངས་འབྲིང་དང༌། མདོག་ཅུང་སེར་བ། བློ་རྣོ་བ། ང་རྒྱལ་ཆེ་བ། རྔམ་
ཆེ་བ། ལུས་ལ་དྲི་ངད་ལྡན་པ། བད་ཀན་རང་བཞིན་ཅན་ནི་ལུས་བོངས་ཆེ་བ་
དང༌། མདོག་དཀར་བ། རང་བཞིན་ངང་རྒྱུད་བཟང་བ། ལུས་ཚོ་ཞིང་ཚེ་
རིང་བ་བཅས་ཡིན་ཞེས་གསུངས། མདོར་ན། མི་སོ་སོའི་ལུས་ཐོག་གི་རླུང་
མཁྲིས་བད་ཀན་གསུམ་ཕན་ཚུན་ཟུང་དུ་འབྲེལ་བ་དང་། ཕན་ཚུན་འཐབ་པའི་
བྱེད་ལས་ཀྱིས་མིའི་རང་གཤིས་དང་། ལུས་ཁམས་ཀྱི་ཁྱད་ཆོས་སོགས་མི་འདྲ་
བ་ཅི་རིགས་ཡོང་ཞེས་གསལ་བར་བསྟན། །
བཞི། ནད་གཞི་བརྟག་ཐབས་དྲི་བ་དང་། རེག་པ། བལྟ་བ་
བཅས་ཀྱི་སྐོར། །
ནད་ངོས་འཛིན་ཐབས་ཐད་ལ། བོད་ཀྱི་གསོ་རིག་གཞུང་ལུགས་སུ་དྲི་བ་
དང་། རེག་པ། བལྟ་བ་བཅས་གསུམ་གྱི་སྒོ་ནས་གསལ་བར་གསུངས་ཤིང༌།
དེའང་དྲི་བ་ལ་ནད་སློང་རྐྱེན་དང་། ན་ལུགས་ན་སྟངས། གོམས་པའམ་ཟས་
སྤྱོད་གསུམ། རེག་པ་རྩ་ལ་རླུང་མཁྲིས་བད་ཀན་གསུམ། བལྟ་བ་ལ་ཆུ་ལ་བལྟ་
བ་དང་ལྕེ་ལ་བལྟ་བ་བཅས་གཙོ་བོ་གསུམ་གྱི་སྒོ་ནས་བརྟག་དགོས་ཞེས་གསལ་
བར་བསྟན། ། །
དེ་བཞིན་བོད་ཀྱི་གསོ་རིག་གཞུང་ལུགས་ནང་ཧ་ཅང་གལ་འགངས་ཆེ་
བའི་ཁྱོན་ཡོངས་ཀྱི་ལྟ་བ་ཞིག་ནི། མིའི་ལུས་པོ་ནི་འབྱུང་བ་ཆེན་པོ་ལྔ་ལས་གྲུབ་
396



པ་དང༌། ལུས་ པོའི་ གྲུབ་ ཆ་ སྙིང་ དང་། གློ་བ། མཆིན་ པ། མཆེར་ པ།
མཁལ་མ་ བཅས་ དོན་ ལྔ་ དང༌། ཕོ་ བ་ དང༌། རྒྱུ་ མ། ལོང་ ག ལྷུང་ པ།
མཁྲིས་པ། བསམ་བསེའུ་བཅས་སྣོད་དྲུག དེ་དག་རང་རང་གི་བྱེད་ལས་ལ་
གཞིགས་ནས་ ཕན་ཚུན་འབྲེལ་ བ་དང་། དེ་ བཞིན་ ཁམས་ ལྔ་ དང༌། རླུང་
མཁྲིས་བད་ཀན་གསུམ། རྩ་ཆུ་གཉིས་སོགས་རྟེན་འབྲེལ་གྱི་དབང་གིས་ཕན་
ཚུན་ཁ་བྲལ་ཐབས་མེད་པ་ཞིག་ཡིན་ཞིང་། 《བཻཌཱུརྱ་སྔོན་པོ》ལས་“དོན་སྣོད་
སོ་སོ་ཁམས་དང་རྟེན་འབྲེལ་དབང་གིས་འབྲེལ་ལ། དེ་ཡང་ཚུལ་ཇི་ལྟར་ན་
སྙིང་ནི་སེམས་དང་ནམ་མཁའི་དྭངས་མ་མེའི་ཁམས་ཡིན་ལ། དེ་དང་རྒྱུ་མ་
ཟས་སྐོམ་གྱི་སྙིགས་མ་གསོག་པའི་སྣོད་ཡིན་ཕྱིར་འབྲེལ། མཆེར་པ་ས་ཁམས་
དྭངས་མའི་རྟེན་དེ་དང་ཕོ་བ་སྙིགས་མ་བེ་སྣབས་གསོག་པའི་སྣོད་ཡིན་ཕྱིར་
འབྲེལ། མཁལ་མ་ཆུ་ཁམས་དྭངས་མའི་རྟེན་ཡིན་པས་གཙོ་བོ་གཡས་དང་སྒང་
པ་དྲི་ཆུའི་སྣོད་ཡིན་ཕྱིར་འབྲེལ། གློ་བ་ལྕགས་ཁམས་དབུགས་ཏེ་རླུང་གི་རྟེན་
ཡིན་ལ་ལོང་རླུང་གིས་བསྡུས་པའི་ཟས་རོ་གསོག་པའི་སྣོད་ཡིན་པས་འབྲེལ།
མཆིན་པ་ཤིང་ཁམས་ཀྱི་རྟེན་མཁྲིས་པ་ཚ་བ་ཐམས་ཅད་ཀྱི་མ་མེའི་འབྱུང་གཞི་
ཤིང་ལྟ་བུ་དང་མེ་ལྟར་ཚ་བའི་དྭངས་མའི་སྣོད་ཡིན་པས་འབྲེལ། བསམ་བསེའུ་
འདུས་པའི་ཁམས་ཐམས་ཅད་དང་འབྲེལ་བའི་དྭངས་སྙིགས་གཉིས་ཀའི་སྣོད་
ཡིན་ཀྱང་མཁལ་མ་གཡོན་དང་ཉེ་བའི་ཕྱིར་འབྲེལ་ལ།” (ཤོག་ ༡ ༡༧༧)ཞེས་
གསུངས། དེར་བརྟེན་ནད་བརྟག་པའི་སྐབས་སུ་ཁྱོན་ཡོངས་ཀྱི་ལྟ་བ་དེ་རིགས་
འཛིན་ནས་རྩ་ཆུ་སོགས་ལ་བལྟ་དགོས་པ་ཞིག་ཡིན། །
༡. བརྟག་ཐབས་དང་པོ་དྲི་བའི་སྐོར། །
དེ་ཡང་ཐོག་མར་དྲི་བ་ནི་ནད་བརྟག་ཐབས་ཀྱི་བརྒྱུད་རིམ་གལ་ཆེ་ཞིག་
ཡིན། དྲི་བའི་ཁྱབ་ཁོངས་ཀྱང་ནང་དོན་ཧ་ཅང་རྒྱ་ཆེ་བ་ཡིན་མོད། འོན་ཀྱང་
གཙོ་བོ་ནི་ནད་སློང་བའི་རྐྱེན་དང་། ན་ལུགས་ན་སྟངས། འཚོ་བའི་གོམས་
397



གཤིས་སམ་ཟས་སྤྱོད་བཅས་གསུམ་དུ་དབྱེ་ནས་གསུངས། འདི་ནི་སྨན་པས་
ནད་གཞི་སློང་བའི་ཕྱི་ནང་གི་རྒྱུ་རྐྱེན་གང་དང་གང་ཡིན་གསལ་པོར་རྟོགས་ཐུབ་
པའི་ཐབས་ལམ་གལ་ཆེ་ཞིག་ཡིན་ལ། བོད་ཀྱི་གསོ་རིག་གཞུང་ལུགས་ནང་སྐྱེ་
བོ་ཀུན་གྱིས་ནམ་རྒྱུན་དུ་ཟས་སྤྱོད་ལེགས་པར་འཛེམ་དགོས་པ་དེ་ནད་རིགས་
སྔོན་འགོག་བྱེད་པའི་བྱ་ཐབས་གཙོ་བོ་ཞིག་ཏུ་བརྩིས་ཤིང་། དེར་བརྟེན་ཟས་
སྤྱོད་ཀྱི་ཐད་ལ་རུལ་སུངས་སོང་བའི་ཟས་རིགས་དང༌། འཇུ་དཀའ་བའི་ཟས་
རིགས། བསིལ་ཆེ་བའི་ཟས་རིགས། ལྟོ་འགྲངས་ཆེས་ པ། ལྟོགས་ཆེས་པ།
བྱ་ལས་ཀྱིས་གཉིད་ཆག་པ། ལུས་མ་འཛེམས་པ་སོགས་ངེས་པར་དུ་སྤང་དགོས་
པ་དང༌། དེ་བཞིན། འདོད་ཁྲོ་གཏི་མུག་སེམས་ཀྱི་ནད། ། རླུང་མཁྲིས་བད་
ཀན་ལུས་ཀྱི་ནད། ། ཅེས་གསུངས་པ་ལྟར། འདོད་ཁྲོ་གཏི་མུག་གསུམ་ནི་ནད་
གཞི་སློང་བའི་ནད་རྐྱེན་ཡིན་སྟབས་དུས་དང་རྣམ་པ་ཀུན་ཏུ་སེམས་ཁམས་བདེ་
བར་གནས་མིན་སྐོར་གསལ་བར་འདྲི་དགོས་པ་ནི་གལ་འགངས་ཆེ་བ་ཞིག་ཡིན།
མདོར་ན། ནད་སློང་བའི་ཕྱི་ནང་གི་རྒྱུ་རྐྱེན་དང་། ན་ལུགས་ན་སྟངས། ཟས་
སྤྱོད་སོགས་མ་འཛེམས་པ་གང་དང་གང་ཡོད་མིན་གསལ་བར་འདྲི་དགོས་པ་
བཅས་སོ། །
༢. བརྟག་ཐབས་གཉིས་པ་རེག་པ་རྩ་ཡི་སྐོར། །
དེ་ལའང་རྩ་ཞེས་པའི་ཐ་སྙད་ཀྱི་གོ་དོན་དང་། རྩ་ཡི་མདོ་དུས་ནམ་ཞིག་
དར་བ། རྩྭ་ཡི་རྣམ་གྲངས། རྩ་ཇི་ལྟར་ལྟ་དགོས་མིན་སོགས་ནང་གསེས་དབྱེ་
བ་མང་ཞིང་། རྩ་ཞེས་པ་ནི་བྱེད་ལས་ལ་བལྟས་ནས་མིང་བཏགས་པའི་ལུས་ཀྱི་
ཁྲག་རླུང་རྒྱུ་བའི་སྲུང་དང་བུ་གའི་མིང་ཡིན་ཞིང་། 《བཤད་རྒྱུད》ལས། རླུང་
ཁྲག་རྒྱུ་བའི་བུ་ག་ཕྱི་ནང་ཀུན། ། འབྲེལ་བྱས་ལུས་ནི་སྐྱེད་ཅིང་གནས་པ་
དང༌། ། སྲོག་གནས་རྩ་བ་ཡིན་ཕྱིར་རྩ་ཞེས་བྱ། ། གསུངས། འདི་ནི་རྩ་ཞེས་
པ་ནི་སྐྱེ་བོ་ཀུན་གྱི་སྲོག་གནས་ཀྱི་རྩ་བ་ཡིན་པ་གསལ་བར་བསྟན་པ་དང༌། སྲོག་
398



གི་རྩ་བར་འགྱུར་བའི་རྩ་རིགས་ལའང་ནང་གསེས་སྲོག་རྩ་ལས་བྱུང་བའི་རྩ་ནག་
གྱེན་དུ་ གྱེས་བ་དང་། ཀླད་ རྩ་ལས་བྱུང་ བའི་ རྩ་དཀར་ཐུར་དུ་ཟུག་ ཅེས་
གསུངས། །
དེ་ཡང་སྔོན་དུ་རེག་པ་རྩ་ཡི་མདོ་དུས་ནམ་ཞིག་དར་མིན་ཐད་ལ། དེང་
སྐབས་གསོ་རིག་མཁས་པ་རྣམས་ཀྱི་བཞེད་པ་མང་ཞིང་། འོན་ཀྱང་བོད་ཀྱི་
ཚད་ལྡན་ལོ་རྒྱུས་དེབ་ཐེར་ཁག་ལ་གཞིགས་ན། སྤྱི་ལོའི་དུས་རབས་བཞི་པ་ལྷ་
ཐོ་ཐོ་རི་སྙན་ཤལ་སྐབས་སུ་རེག་པ་རྩ་ཡི་མདོ་བོད་དུ་ཐོག་མ་བྱུང་བ་གསལ་བར་
བསྟན། དེའང་བཙན་པོ་དེའི་སྐུ་དུས་སུ་འཕགས་ཡུལ་གྱི་སྨན་པ་བི་བྱི་དགའ་
བྱེད་དང་། བི་ལྷ་དགའ་མཛེས་རྣམ་གཉིས་གངས་ཅན་ཡུལ་དུ་བྱོན་ནས་གདུལ་
བྱ་འགྲོ་བའི་ནད་ཀྱི་སྡུག་བསྔལ་མང་པོ་སེལ་བས་ལྷ་ཐོ་ཐོ་རི་སྙན་ཤལ་གྱིས་སྲས་
མོ་ཡིད་ཀྱི་རོལ་ཆ་སྨན་པ་བི་བྱི་དགའ་བྱེད་ལ་ཕུལ། དེས་བོད་དུ་ལོ་འཁོར་
གཉིས་ཙམ་བཞུགས། སྲས་མོ་ཡིད་ཀྱི་རོལ་ཆ་དང་ཐབས་པས་སྨན་པ་དུང་གི་
ཐོར་ཅོག་འཁྲུངས། 《གཡུ་ཐོག་ཡོན་ཏན་མགོན་པོའི་རྣམ་ཐར》ལས། “ལྷ་
ལྕམ་ཡིད་ཀྱི་རོལ་ཆ་ལ་སྨན་པ་དུང་གི་ཐོར་ཅོག་ཅན་འཁྲུངས་སོ། ། དེ་ལ་སྨན་
པ་གཉིས་ཀྱིས་རེག་པ་རྩའི་མདོ། འཚོ་བ་ཟས་ཀྱི་མདོ། སྦྱོར་བ་སྨན་གྱི་མདོ།
གཏར་བསྲེག་དཔྱད་ཀྱི་མདོ། རྨ་ཆས་བཟོའི་མདོ་རྣམས་གནང་”(ཤོག་༦༥）
ཞེས་གསུངས། དེའི་ཕྱིར་རེག་པ་རྩ་ཡི་གཞུང་ལུགས་དེ་ལྷ་ཐོ་ཐོ་རི་སྙན་ཤལ་གྱི་
སྐུ་དུས་ཏེ་སྤྱི་ལོའི་དུས་རབས་བཞི་པའི་དུས་དཀྱིལ་ཙམ་དུ་གངས་ཅན་ཡུལ་དུ་
དར་ཏེ་རིམ་བཞིན་བོད་ཀྱི་ཁྱད་ཆོས་ལྡན་པའི་དཔལ་ལྡན་རྒྱུད་བཞིའི་ནང་དོན་
གལ་ཆེར་གྱུར་པ་ནི་ལུང་རིག་གཉིས་ཀས་དཔྱད་ཐུབ་པ་ཞིག་རེད། དེ་མིན་
གཡུང་དྲུང་བོན་གྱི་ལོ་རྒྱུས་ཡིག་རིགས་ཁག་ལ་འཁོད་པར་གཞིགས་ན། གངས་
ཅན་ཡུལ་གྱི་གསོ་རིག་གཞུང་ལུགས་སྔ་ཤོས་ནི་《གསོ་རིག་འབུམ་བཞི》འདི་ཉིད་
ཡིན་ཞེས་གསུངས། དེ་ལྟར་འདོད་ན་སྟོན་པ་གཤེན་རབ་མི་བོ་ཆེའི་སྐུ་དུས་ཏེ་
མི་ལོ་ཉིས་སྟོང་ལྔ་བརྒྱ་ལྷག་ཙམ་གྱི་སྔ་རོལ་ནས་རེག་པ་རྩ་ཡི་གཞུང་ལུགས་ཞང་
399



ཞུང་ཡུལ་ནས་བོད་རུ་བཞིར་དར་བ་གསལ་པོར་རྟོགས་ཐུབ་པ་བཅས་སོ། །
རྩ་ཡི་རྣམ་གྲངས་སྐོར་ལ། ཕོ་རྩ་དང༌། མོ་རྩ། བྱང་ཆུབ་སེམས་རྩ་
གསུམ་ལ་མ་འདུས་པ་མེད་ཅེས་གསུངས། གང་ལགས་ཤེ་ན། ལུས་ཅན་ཐམས་
ཅད་ཐབས་དང་ཤེས་རབ་དང་གཉིས་སུ་མེད་པ་གསུམ་དུ་མ་འདུས་པ་མེད་པའི་
དོན་གྱིས་སོ་ཞེས་གསུངས། དེ་དག་གི་ཁྱད་ཆོས་ནི། ཕོ་རྩ་ཞེས་པ་ནི་རླུང་གི་ཆ་
མཐུན་སྦོམ་ལ་རག་པར་འཕར་བ་དང་། མོ་རྩ་ཞེས་པ་ནི་མཁྲིས་པའི་ཆ་མཐུན་
ཕྲ་ལ་མྱུར་བར་འཕར་བ། བྱང་ཆུབ་སེམས་རྩ་ནི་བད་ཀན་གྱི་ཆ་མཐུན་རྒྱུད་
རིང་ཞིང་འཇམ་ལ་མཉེན་པར་འཕར་བ་ཞིག་ཡིན། ཡང་རླུང་མཁྲིས་བད་ཀན་
གསུམ་གྱི་རྩའི་དབྱེ་ཐབས་གཞན་ཞིག་ནི། རླུང་རྩ་ནི་སོར་མོའི་འོག་ཏུ་འཕར་
བའི་དུས་ན་རྩ་ནི་སྟེང་དུ་ཀྱལ་བ་དང་། མནན་ན་སྟོང་ཞིང་སྐབས་སྐབས་སུ་
འཕར་མི་ནུས་པར་སྡོད་ཅིང་། མཁྲིས་པའི་རྩ་ནི་སོར་མོའི་འོག་འཕར་རྩ་ནི་
མགྱོགས་ཤིང་རྒྱས་པ་མནན་ཀྱང་མི་སྡོད་པ་རྟ་རྔ་དྲིལ་བ་བཞིན་གྲིམ་ལ་ཕྲ་བར་
འཕར་བ། བད་ཀན་གྱི་རྩ་ནི་གཏིང་དུ་བྱིང་ཞིང་གུད་པ་སྟེ་ཤེད་ཆུང་ལ་དལ་
བར་འཕར་བ་བཅས་ཀྱི་ཁྱད་ཆོས་ལྡན་ཞེས་གསུངས། ་
དེ་ནས་རྩ་ཇི་ལྟར་བལྟ་བའི་ཚུལ་ལ། སྤྱིར་ན་སྐྱེས་པ་གཡོན་དང་བུད་
མེད་གཡས་ཞེས་སྙིང་རྩེ་གཞོགས་གཡས་གཡོན་དུ་ཉེ་རིང་དབང་གིས་ཕོ་ལ་རྩ་
བལྟ་བའི་ཚེ་ཐོག་མར་ལག་པ་གཡོན་དུ་དང་། མོ་ལ་རྩ་བལྟ་བའི་ཚེ་ལག་གཡས་
སུ་བྱས། དེའང་རྐྱང་པ་རེ་རེར་ལན་བརྒྱ་དང༌། དེ་ནས་གཡས་གཡོན་ལ་ཁྱད་
པར་དང་སྐྱོན་ཅན་སོགས་བལྟ་ཕྱིར་སྨན་པའི་ལག་གཉིས་ཀྱིས་ནད་པའི་ལག་
གཉིས་ལ་ལན་བརྒྱའི་བར་བརྟག དེ་ནས་བླ་རྩ་སོ་སོར་དེ་བཞིན་ལན་བརྒྱ་རེ་
བརྟག་པར་བྱའོ་ཞེས་གསུངས། ཡང་《བཻཌཱུརྱ་སྔོན་པོ》ལས། “བལྟ་བྱ་ནད་
པའི་ལག་པ་གཡས་པ་ལ་སྨན་པའི་གཡོན་པས་བལྟ་སྟེ། ཚོན་འོག་གི་ཡར་ཟུར་
དུ་གློ་བ་དང༌། མར་ཟུར་དུ་ལོང་རྩ་ལྕགས་ཁམས། ཀན་འོག་གི་ཡར་ཟུར་དུ་
མཆིན་པ་དང༌། མར་ཟུར་དུ་མཁྲིས་རྩ་ཤིང་ཁམས། ཆག་གི་འོག་ཡར་ཟུར་དུ་
400



མཁལ་མ་གཡས་དང༌། མར་ཟུར་དུ་ལྒང་པའི་རྩ་ཆུ་ཁམས་རྣམས་ཡིན་པ་ལྟར་
བློ་ཡུལ་དུ་བྱས་ཏེ་སོ་སོའི་གནས་མ་འདྲེས་པར་བརྟག་པར་བྱ་དགོས་པ་ཡིན་
ནོ། ། མོ་སྟེ་བུད་མེད་ལ་ཚོན་འོག་གི་རྩའི་ཡར་ཟུར་མར་ཟུར་གཉིས་པོ་སྐྱེས་པ་
ལས་གཡས་གཡོན་གོ་ལྡོག་སྟེ་བརྟག་དགོས་སོ། ། ཅིའི་ཕྱིར་ཞེ་ན་གློ་བ་དང་སྙིང་
སྐྱེས་པ་དང་བུད་མེད་ལ་གཡས་གཡོན་ཕྱོགས་ཉེ་རིང་གི་ཁྱད་པར་མེད་ཀྱང་སྐྱེས་
པ་ལ་སྙིང་གི་རྩེ་མོ་གཡོན་ལ་ཉེ་བའམ་བུད་མེད་ལ་སྙིང་རྩེ་གཡས་སུ་གནས་པས་
བརྟག་ལུགས་དེ་ལྟར་དུ་བསྟན་པའི་ཕྱིར་”(ཤོག་༡༡༧༧)ཞེས་གསུངས། དེ་
བཞིན་རྩ་བལྟ་བའི་དུས་སུ་རྩ་མཛུབ་མོ་སོ་སོས་མནན་པའི་ཤུགས་ཚད་ནི་ཚོན་
གྱིས་པགས་པ་དང་། ཀན་གྱིས་ཤ། ཆག་གིས་རུས་པ་ལ་ཐུག་པར་ནོན་པ་ཙམ་
དུ་རྩ་སོ་སོར་གསལ་བར་མནན་པར་བྱའོ་ཞེས་གསུངས། ད་དུང་ངོ་མཚར་གྱི་
རྩ་བདུན་ཏེ། ཁྱིམ་ཕྱུ་དང༌། མགྲོན་ཕྱུ། དགྲ་ཕྱུ། གྲོགས་ཕྱུ། གདོན་ཕྱུ།
མེ་ཆུ་མགོ་ལྡོག སྦྲུམ་མ་ལ་བུ་རྩ་བརྟག་པ་བཅས་ལ་བརྟེན་ནས་མོ་དང་། །
པྲ་སོགས་གང་ལའང་མ་བལྟོས་པར་སྐྱེ་བོ་ནད་མེད་ལ་རྩ་བལྟས་པས་དེ་དང་ཉེ་
བའི་གཉེན་གྲོགས་ཚོའི་འདས་མ་འོངས་དུས་གསུམ་གྱི་ལེགས་ཉེས་བླང་དོར་
གང་ཡང་བསྟན་ཐུབ་ཅེས་གསུངས། འདི་ནི་གཡུང་དྲུང་བོན་ལུགས་པའི་བྱ་
ཐབས་ཡིན་པ་གསལ་པོར་རྟོགས་ཐུབ། །
༣. བརྟག་ཐབས་གསུམ་པ་ཆུ་ལ་བལྟ་བའི་སྐོར། །
ཆུ་ལ་བལྟས་ནས་ནད་བརྟག་ཐབས་འདི་ནི་ཀྲུང་གཡིའི་སོགས་གསོ་རིག་
གཞུང་ལུགས་གཞན་དུ་མེད་པའི་བོད་ཀྱི་ཐུན་མོང་མ་ཡིན་པའི་གཞུང་ལུགས་
གལ་ཆེ་ཞིག་ཡིན་པས། ཆུ་ལ་བརྟེན་ནས་ནད་ངོས་བཟུང་བའི་བརྟག་ཐབས་
ཐད་ལ་སྔོན་འགྲོ་དང་། བལྟ་བའི་དུས། བླུགས་པའི་སྣོད། ཆུ་ཇི་ལྟར་གྱུར་
པའི་ཚུལ། ནད་མེད་ཐ་མལ་གྱི་ཆུ། ནད་ཆུ། འཆི་ཆུ། གདོན་ཆུ་བཅས་རྣམ་
པ་བརྒྱད་དུ་དབྱེ་ནས་རྒྱས་པར་གསུངས། དེའང་སྔོན་འགྲོ་ནི་སང་ཉིན་ཆུ་ལ་
401



བརྟག་དགོས་ཚེ་དེའི་སྔ་རོལ་གྱི་ནུབ་མོ་ནས་ཟས་སྤྱོད་ལེགས་པར་འཛེམ་དགོས་
པ་ནི་《བཻཌཱུརྱ་སྔོན་པོ》ལས་“ནུབ་མོ་དེ་ནས་ནུས་པ་བསིལ་བའི་རླུང་གི་ཆུ་
མདོག་ཏུ་འཁྲུལ་བའི་ཇ་དང་། མདོག་གི་བད་ཀན་གྱི་ཁ་མདོག་ཏུ་འཁྲུལ་བའི་
དར་བ་དང་། ནུས་པ་དྲོ་བས་ཁྲག་མཁྲིས་སྐྱེད་ཅིང་མཁྲིས་པའི་ཁ་དོག་ ཏུ་
འཁྲུལ་གཞི་སྐྱེ་བའི་ཆང་དང་སིངས་པོ་ལ་སོགས་པ་བཏུང་བའི་རིགས་རྣམས་ཀྱི་
རྐྱེན་གྱིས་ནད་མེད་ལ་གོང་དུ་བཤད་པའི་ནད་གཞི་ལྟ་བུའི་ཆུ་དང༌། ནད་ཅན་
ལའང་ནད་ཆུ་ཚུལ་བཞིན་མི་འབྱུང་བར་ཆུ་མདོག་རྐྱེན་དང་མཐུན་པར་འགྱུར་
བའི་ཕྱིར་ཧ་ཅང་མང་བ་སྤང་ཞིང༌། ཡང་སྐོམ་པར་ཡང་མི་སྡོད་པར་རྒྱུན་དུ་ ་
གང་ཐུང་ངོམ་རན་ཙམ་བསྟེན་པ་དང་། ལུས་ཀྱི་སྤྱོད་ལམ་ཡང་བུད་མེད་དང་
ལྷན་ཅིག་ཏུ་ཉལ་པོ་སྤྱོད་པ། གཞན་ཡང་དྭངས་མ་ཉམས་པར་འགྱུར་བའི་
རིགས་དང་། གཉིད་ཆག་པ། དྲག་ཤུལ་གྱིས་འགྲོ་བ་སོགས་ལུས་འཁྲུགས་པའི་
རིགས་དང་། སེམས་ལས་ཆེ་བ་སོགས་ཀྱིས་ཆུའི་ཁ་དོག་འཁྲུག་པར་འགྱུར་བས་
སྤང་བར་བྱ་”(ཤོག་ ༡༢༠༧)ཞེས་གསུངས། དེ་བཞིན་ལྟ་བའི་དུས་ནི་ཆུ་ཡི་ཁ་
དོག་དང༌། རླངས་པ་ཆེ་ཆུང་། ཀུ་ཡ་སྲབ་མཐུག་སོགས་གསལ་བར་བརྟག་
ཐུབ་པའི་ཆེད་དུ་ཞོགས་པ་ཆབ་རྟགས་བླུགས་སྣོད་ལ་ཉི་མ་ཐོག་མར་ཕོག་པའི་
དུས་སུ་བརྟག་དགོས་ཤིང་། སྐབས་འགར་དམིགས་བསལ་གྱི་གནས་ཚུལ་བྱུང་
ན་ངེས་པ་མཐའ་གཅིག་ཏུ་མེད་པ་དང་། བླུགས་པའི་སྣོད་ནི་ཆུའི་ཁ་དོག་ཇི་མ་
ཇི་བཞིན་གསལ་བའི་ཕྱིར་དུ་དཀར་ཡོལ་དཀར་བཟང་བྱུང་ན་རབ་དང༌། དེ་
མིན་ཁ་དོག་དཀར་པོའི་སྣོད་གང་རུང་ཞིག་ནང་བླུགས་ནས་བརྟག་དགོས་ཞེས་
གསུངས། །
ཆུ་ཇི་ལྟར་བརྟག་པའི་ཚུལ་ལ། སྤྱིར་ན་ཆུ་ཡི་ཁ་དོག་དང་། ཆུའི་དྲི་མ།
ཆུའི་ལྦུ་བ། ཆུའི་ཀུ་ཡ་སྲབ་མཐུག་དང་གནས་ས་ཁྱད་པར་བཅས་ལ་ལེགས་
པར་བརྟགས་ནས་ནད་ངོས་བཟུང་དགོས་ཤིང༌། དེའང་ཐོག་མར་ཆུའི་ཁ་དོག་
གི་སྒོ་ནས་ནད་བརྟག་ཚུལ་ནི། 《བཻཌཱུརྱ་སྔོན་པོ》ལས་“ དེ་ཡང་དང་པོ་དྲོད་
402



ངད་མ་ཡལ་བར་ཆུ་བཏང་འཕྲལ་ དྲོད་ཚ་བར་ཡོད་པའི་དུས་ཀྱི་ཁ་དོག་ལ་
བརྟགས་ནས་ནད་ངོས་འཛིན་པ་ནི། ལུ་མ་ཞེས་པ་ན་གཤོངས་ཀྱི་ནང་ནས་
སྐྱེས་པའི་ཆུའི་ཁ་དོག་ལྟར་དྭངས་ཤིང་སྔོ་ལ་སླ་བ་ནི་རླུང་གི་ནད་དང་། སྐྱེར་
ཤུན་གྱི་ཁུ་བ་ལྟར་སེར་ན་མཁྲིས་པའི་ནད། འོ་མ་ལྟར་དཀར་ན་བད་ཀན་སྐྱ་བོ་
སོགས་གྲང་བ་དང་མ་ཞུ་བའི་ནད་དོ། ། ཟུངས་ཁྲག་ལྟར་དམར་ན་མཆིན་ཁྲག་
རྒྱས་པ་སོགས་ཁྲག་གི་ནད་དང་། རྒྱ་ཚོས་ཀྱི་ཁུ་བ་ཤལ་བའམ་རིན་པོ་ཆེ་ནལ་གྱི་
མདོག་འདྲ་ཆུ་སེར་ཡིན། ཡང་ཁ་དོག་སྨུག་པོ་ལ་དུ་བ་བཏབ་པ་ལྟར་སྨུག་
དུགས་སུ་འདུག་ན་བད་ཀན་སྨུག་པོ་ཡིན་པར་བརྟག་ལ། སྨུག་སྔོ་རླུང་ངམ་ཆུ་
སེར། སྨུག་སེར་བད་མཁྲིས་འཐབས་པ། སྨུག་ནག་ཆུ་སེར་ནག་པོའམ་རིམས་
དུག་གི་ཆུ་ཡིན། གོང་གི་ཆུ་མདོག་དེ་རྣམས་ཁ་དོག་གཉིས་འདྲེས་པ་ན་སྔོ་སྐྱ་
བད་རླུང༌། སྔོ་སེར་རླུང་མཁྲིས། སྔོ་དམར་རླུང་ཁྲག སེར་སྐྱ་བད་མཁྲིས།
དམར་སེར་ཁྲག་མཁྲིས། དཀར་དམར་བད་ཁྲག་སོགས་ལྡན་པའི་ནད་”(ཤོག་
༡༢༡༠)ཅེས་གསུངས། གོང་གསལ་ཆུའི་ཁ་དོག་དེ་རྣམས་རླུང་མཁྲིས་བད་
ཀན་ཁྲག་སོགས་ནད་ཀྱི་ཆུ་མདོག་དང་། དེ་དག་ཕན་ཚུན་འཐབས་པའི་ཆུའི་
ཁ་དོག་གཙོ་བོ་རྣམས་གསལ་བར་བསྟན། དེ་མིན་སྔོ་སེར་དཀར་དམར་བཞིའི་
ཁ་དོག་འདྲེས་པ་ལྟ་བུ་དང་། ཆུ་མདོག་འཇའ་ཚོན་འདྲ་བ། ཆུ་མདོག་སྣག་ཚ་
འདྲ་བ་སོགས་ཆུ་མདོག་གི་བྱེ་བྲག་འགའ་ཞིག་ཡོད་ཅེས་གསུངས། །
ཆུའི་དྲི་མའི་སྒོ་ནས་ནད་བརྟག་ཚུལ་ནི། 《བཻཌཱུརྱ་སྔོན་པོ》ལས་“ཆུའི་དྲི་
མ་དེ་ཡང་རླུང་ལ་གཡའ་དྲི། མཁྲིས་པར་གསུར་དྲི། བད་ཀན་ལ་ ཤིག་དྲི།
འདུས་པར་ཚིལ་དྲི། ཁྲག་ལ་ཁྲག་དྲི། ལྷོག་པར་ཀླད་དྲི། དམུ་ཆུ་ལ་ལབ་ལོའི་
དྲི་མ། རྣག་ལ་རྣག་དྲི་སོགས་འོང་ལ། རགས་པ་ནི་དུགས་ལ་དཀུ་ན་ཞེས་དྲི་དེ་
ཕོག་པ་ཙམ་གྱིས་དབང་པོའི་ཡུལ་དུ་མི་སྡུག་ཅིང་ཞེན་པ་ལོག་པས་སླར་མྱང་
བར་མི་འདོད་པ་ནི་ཚ་བ་ཆེ་བའི་རྟགས་དང་། དྲི་མ་སྣོམ་པའི་ཚེ་གཏན་ནས་
མེད་དམ་ཅུང་ཟད་ཆུང་ངུ་ཞིག་ཡོད་ན་གྲང་བ་ཡིན་ཞིང་། ཆུ་ལ་ཟས་ཀྱི་དྲི་
403



མནམས་ན་ཤའམ་རྩམ་པ་སོགས་ཀྱི་དྲི་མ་གང་མནམས་པའི་ཟས་དེ་ཉིད་མ་ཞུ་
བའོ། །”(ཤོག་༡༢༡༡)ཞེས་གསུངས། །
ཆུ་ཡི་ལྦུ་བ་ཡི་ཐོག་ནས་ནད་བརྟག་ཐབས་ནི། 《བཻཌཱུརྱ་སྔོན་པོ》ལས།
“ལྦུ་བ་ཁ་དོག་སྔོ་ཞིང་མཛོའི་མིག་ལྟར་འབུར་ལ་ཆེ་བ་ནི་རླུང་གི་ནད་ཡིན་ཏེ།
དེར་ནག་དམས་བྱུང་ན་སྨིན་པར་བཤད་ཅིང་། སྔོན་པོ་ཆུང་བ་བྱུང་ན་བད་
ཀན་གློར་ཞུགས། ཆེ་འདྲིལ་དཀར་བ་མཆེར་པར་རླུང་ཞུགས་སྦོ་འཁྲོག་འཁྲུ་
བའི་ནད། དེ་བཞིན་དུ་ལྷུ་བ་ཕྲ་ཞིང་ཆུང་ལ་སིབ་སིབ་མང་བ་ཁ་དོག་སེར་ལ་
འཕྲལ་འཕྲལ་སངས་པ་སྐྱེན་པའམ་མྱུར་དུ་ཞིག་འགྲོ་ན་མཁྲིས་པ་ཡིན། ཡང་ཝུ་
བ་མཆིལ་མ་ཆུ་ནང་དུ་བཏབ་པ་འདྲ་ཞིང་ཡུན་དུ་སངས་མི་འགྲོ་ན་བད་ཀན་གྱི་
ནད། ལྦུ་བའི་ཁ་དོག་དམར་ན་ཁྲག་འཁྲུགས་ཀྱི་ནད་དང༌། འཇའ་ཚོན་ལྟར་
ཁ་དོག་སྣ་ཚོགས་པ་འདྲ་ན་སྦྱར་བ་སོགས་ཀྱི་དུག་ནད་ཡིན། ཕུག་རོན་གྱི་ཁྱུ་
ཁྲས་ཕྱོགས་ངེས་མེད་དུ་གཏོར་བ་ལྟར་ལྦུ་བ་ཕྱོགས་མཚམས་ཐམས་ཅད་དུ་ཁྱབ་
པར་གཏོར་བ་འདྲ་ན་ཚ་གྲང་གང་ཡིན་ཀྱང་བྱེར་བའི་ནད་ཡིན་ནོ། །”(ཤོག་
༢༡༡)ཞེས་གསུངས། །
ཀུ་ཡའི་དབྱིབས་གཟུགས་དང་གནས་ཀྱི་ཁྱད་པར་ལ་བལྟས་ནས་ནད་
བརྟག་པའི་སྐོར་ལ། དེའང་ཐོག་མར་གང་ཞིག་ལ་ཀུ་ཡ་ཞེས་ཟེར་བ་ཡིན་ནམ་
ཞེ་ན། ཆུའི་ཚ་ངད་ཡལ་བའི་དུས་སུ་ཆབ་རྟགས་ནང་དུ་བལ་ལྟ་བུའམ། རྡུལ་
དང་སྤུ་སོགས་རྫས་གཞན་ཞིག་ཆུའི་ནང་ཤོར་བ་དང་འདྲ་བའི་སྤྲིན་ལིང་ལིང་པ་
དེ་ལ་ཀུ་ཡ་ཞེས་འབོད་གསུངས། 《བཻཌཱུརྱ་སྔོན་པོ》ལས། “དེ་ཡང་ཆུའི་ནང་
དུ་ཀུ་ཡ་རའི་སྤུ་གཏོར་བ་དང་འདྲ་བ་འཇག་སོག་སོགས་ཀྱིས་ལེན་ཐུབ་པ་འདྲ་
བ་ལ་དོན་དུ་མེད་ན་རླུང་གི་ནད་དང་། བལ་འདབ་འཇམ་པོ་ཆུ་ནང་དུ་བསྐྱུར་
བ་དང་འདྲ་བ་ཆུའི་དཀྱིལ་ལ་ཡོད་ཅིང་མཐར་ཆེར་མེད་པ་ལིང་ལིང་སྡོད་པས་
ཆུ་སྣོད་ཀྱི་གཏིང་ན་ཡོད་པའི་གཟུགས་དབྱིབས་དེས་བསྒྲིབས་ནས་མི་ཤེས་པ་ནི་
ཁྲག་མཁྲིས་ཀྱི་ནད་ཡིན་ཞིང་། ཀུ་ཡ་རྟ་དཀར་པོའི་སྤུའི་རྩེ་མོ་ལྟ་བུར་ཆུང་ལ་
404



མིག་གིས་ བལྟར་མི་བཟོད་པར་ཆུ་ནང་དུ་གཏོར་བ་འདྲ་བ་ནི་བད་ཀན་སྐྱ་
བོའམ་གྲང་བའི་ནད་དང་། ཀུ་ཡ་སྤྲིན་པ་འདྲ་བ་ཞེས་མདོག་དཀར་སྔོ་དམར་
ནག་པའི་ཆའང་ཅུང་ཟད་ཡོད་པ་སྣེ་ནར་ཉམས་ལིང་ལིང་པོར་ཆགས་ན་གློ་བར་
ཚད་པ་སོགས་ནད་ཞུགས། ཀུ་ཡ་རྣག་དང་འདྲ་ན་རྣག་དེ་ཉིད་དུ་ཡོད། ཀུ་ཡ་
བྱེ་མ་འདྲ་བ་སིབ་སིབ་སྔོ་སྐྱར་ཡོད་ན་མཁལ་ནད་ཡོད་པ་ཡིན་ཞིང་”(ཤོག་
༡༢ ༡༢)ཞེས་གསུངས། དེ་བཞིན་ཀུ་ཡ་གནས་པའི་ཁྱད་པར་ལ་གཞིགས་ནས་
ནད་བརྟག་པ་ནི། ནད་རིགས་སོ་སོའི་ཀུ་ཡ་ཆུའི་སྟེང་དུ་གནས་ན་གློ་སྙིང་གི་
ནད་དང༌། ཆུའི་བར་དུ་གནས་ན་མཆིན་ནད་མཁྲིས་མཆེར་བད་གསུམ་གྱི་ནད་
ཡིན་པར་ངེས། ཆུའི་འོག་ཏུ་གནས་ན་མཁལ་རྒྱུ་ལྒང་བཞི་ཡི་ནད་ཡིན་ཞེས་
འཁོད། མདོར་ན་ཀུ་ཡ་མཐུག་པ་ཚ་བ་དང་སྲབ་པ་གྲང་བ་ལས་ཚ་གྲང་གི་ནད་
ཀྱང་གོ་རིམ་བཞིན་དུ་རྟོགས་དགོས་པ་དང་། ཀུ་ཡའི་ཁ་དོག་ནི་ནད་པའི་ཆུའི་
མདོག་དང་མཚུངས་པར་འགྱུར་བ་བཅས་སོ། །
༤. བརྟག་ཐབས་བཞི་པ་ལྕེ་ལ་བལྟ་བའི་སྐོར། །
སྤྱིར་ན་རླུང་མཁྲིས་བད་ཀན་གསུམ་གྱི་ནད་རྣམས་སྐྱེ་བོ་སོ་སོའི་ལྕེ་ཡི་ཐོག་
ནས་མངོན་ཚུལ་ནི། རླུང་ནད་ཅན་གྱི་ལྕེ་ནི་ཁ་དོག་དམར་བ་དང༌། རེག་བྱ་
སྐུམ་ལ་རྩུབ་པ་ཞིག་ཡོད་ཅིང་། མཁྲིས་ནད་ཅན་གྱི་ལྕེ་ནི་ཁ་དོག་སྐྱ་སེར་མཐུག་
པོ་ལྕེ་ཚང་མར་ཁྱབ་པ་ལྟ་བུ་ཡོད་ལ། རེག་བྱ་འབྱར་བག་ཅན་བད་ཀན་དང་
འདྲ་བ་ཞིག་ཡོད་ཅེས་གསུངས། བད་ཀན་གྱི་ལྕེ་ཡི་ཁ་དོག་སྐྱ་ཞིང་མཐུག་པ་
བཅས་ཡོད་ཅིང་། ལྕེ་ལ་བལྟས་ནས་ནད་བརྟག་པའི་སྐབས་སུ་རླུང་མཁྲིས་བད་
ཀན་གསུམ་གྱི་ཐོག་ནས་ནད་པའི་ལྕེའི་ཁ་དོག་དང་རེག་བྱ་གང་དང་གང་ཡོད་
གསུངས་པ་ཙམ་ལས་ནང་གསེས་དབྱེ་བ་ཞིབ་པ་མ་ངེས་པ་བཅས་སོ། །
405



ལྔ། ཐུན་མོང་མ་ཡིན་པའི་བོད་ཀྱི་གསོ་དཔྱད་གཞུང་ལུགས་
དཔྱད་ལྔའི་སྐོར། །
དཔལ་ལྡན་རྒྱུད་བཞིའི་བྱེ་བྲག་ཕྱི་མ་རྒྱུད་ལས་གཏར་ག་དང༌། མེ་བཙའ།
དུགས། ལུམས། བྱུགས་པ་བཅས་དཔྱད་ལྔ་ཞེས་གསོ་དཔྱད་ཀྱི་ལུགས་ནི་བོད་
ཀྱི་དམིགས་བསལ་གྱི་ཁྱད་ཆོས་ལྡན་པའི་གསོ་རིག་གཞུང་ལུགས་ཤིག་ཡིན་ལ།
ལོ་རྒྱུས་ཡུན་རིང་བ་དང་། ད་བར་དམངས་ཁྲོད་དུ་ཁྱབ་ཆེ་བའི་ནད་བཅོས་
ཐབས་ཤིག་ཡིན། །
༡. གཏར་ག་སྟེ་ཁྲག་གཏར་ནས་ནད་བཅོས་ཐབས།
དཔྱད་ལྔའི་ནང་གསེས་གཏར་ག་ལའང་ ཐོག་མར་ཁྲག་གཏར་བའི་ཆ་
བྱད་ལེགས་ཉེས་དང་། གཏར་རུང་དང་མ་རུང་། གཏར་ བའི་དུས་ཚོད།
གཏར་བའི་ ཐབས། སྐྱོན་དང་ ཡོན་ ཏན་ བཅས་ ནང་ གསེས་ ལྔ་ ཡི་ སྒོ་ནས་
གསུངས་ཤིང་། ཟབ་ནན་བྱེད་དགོས་པ་སྟེ། ཆ་བྱད་དེ་རྣམས་རྣོ་ཞིང་མཉེན་
ངར་དང་ལྡན་པའི་ལྕགས་སྤུས་ལེགས་ལས་བྱིའུ་ཕྲུག་གི་སྒྲོ་ཡི་དབྱིབས་ཅན་ནམ་
སྟ་རེའི་ཁའི་དབྱིབས་ཅན་སོགས་སྲོལ་རྒྱུན་གྱི་གཙགས་པུ་སྤུས་ཀ་དང་ཚད་
དབྱིབས་ལྡན་ པ་ ཞིག་ སྨན་ པས་ དུས་ རྟག་ ཏུ་ ལུས་ལ་བཅངས་ དགོས་ ཞེས་
གསུངས། །
དེ་ནས་ཁྲག་གཏར་རུང་དང་མ་རུང་ནི་ནད་གཞི་དང་ཡུལ་དུས་གཉིས་
ཀའི་སྒོ་ནས་ལེགས་པར་བརྟག་དགོས་ཤིང་། ཁྲག་གཏར་ཆོག་པའི་ནད་གཞི་ནི།
《བེེཌཱུརྱ་སྔོན་པོ》ལས་“དེ་ཡང་གཏར་རུང་བའི་ནད་གཞི་ནི་འགྲམས་པ་དང་
འཁྲུགས་པ་དང་རིམས་དང་སྐྲངས་པ་དང་རྨ་དང་དྲེག་ནད་སུར་ཡ་དང་མེ་
དབལ་དང་ཆུ་སེར་ མཛེ་ནད་ལ་ སོགས་མཚོན་པའི་ཚ་བ་དང་། ཁྲག་དང་
མཁྲིས་པ་ལས་གྱུར་པ་ཕལ་ཆེ་ནི་གཏར་དུ་རུང་བའི་ནད་ཡིན་”(ཤོག་༡༣༤༢）
406



ཞེས་གསུངས། དེ་བཞིན་ནད་གཞི་དང་ལོ་ན་སོགས་ཀྱིས་རྐྱེན་པས་ཁྲག་གཏར་
མི་ཆོག་པ་ནི། 《བཻཌཱུརྱ་སྔོན་པོ》ལས་“གཏར་མི་རུང་བ་གདོན་ཅན། ཟུངས་
ཟད་སྦྲུམ་མ་དང་བུ་བཙས་པའི་རྗེས་དང་། སྐྱ་རྦབ་གཅོང་ཆེན་མེ་དྲོད་ཉམས་
པ་སོགས་མདོར་ན་བད་ཀན་སྐྱ་བོ་དང་། རླུང་ལས་གྱུར་པའི་ནད་ཐམས་ཅད་
ལ་སྤང་དགོས་ལ། གཞན་ཡང་ཡན་ལག་བརྒྱད་པར། དེ་ཡང་བཅུ་དྲུག་མ་
ལོན་དང་། བདུན་ ཅུ་ འདས་ པར་ ཁྲག་ མི་ དབྱུང་”(ཤོག་ ༡༣༤༢）ཞེས་
གསུངས། ཡང་གོང་དུ་བཀོད་པའི་གཏར་ཆོག་པ་རྣམས་ལའང་ནད་ཁྲག་དང་
ཟུངས་ཁྲག་མ་ཕྱེད་པ། རིམས་ཚད་དང་ཚ་བ་མ་སྨིན་པ། སྟོངས་ཚད་དུག་མ་
གསོད་པ་དང་། གཉན་ཚད་དང་ཟུངས་ཟད་པ་སྟེ་བདུན་པོ་རྣམས་ནི་ཚ་བ་
ཡིན་ཡང་རྟབ་རྟོབ་ཏུ་གཏར་དུ་མི་རུང་ཞེས་གསུངས། ཁྲག་གཏར་རན་དང་མི་
རན་གྱི་ དུས་ ཚོད་ ནི་ ཐོག་ མཐའ་ བར་ གསུམ་ དུ་ དབྱེ་ ནས་ གསུངས་ པ་ ལ།
《བཻཌཱུརྱ་སྔོན་པོ》ལས། “དེ་ཡང་ཐོག་མ་ནས་གཏར་དགོས་པ་ནི་བྱང་ཁོག་ཏུ་
ཁྲག་བབས་པས་དོན་ལ་ཟིན་པ་དང༌། སྣ་ཁྲག་མངལ་ཁྲག་སོགས་མ་ཆོད་པ་
དང་ཁྲག་རྒྱས་པ། རྒྱུས་འཁྲུགས་སོགས་ཀྱི་ཚ་བ་དེ་རྣམས་སྨིན་ལོང་མེད་པས་
གཏར་བའི་དུས་ལ་མ་བབས་ཀྱང་མི་བསྡད་པར་འབད་པ་དང་བརྩོན་པས་ཐུག་
ཕྲད་དེ་མ་ཐག་ཏུ་གཏར་བར་གཅེས་སོ། ། བར་དུ་གཏར་བའི་དུས་ནི་རུང་བའི་
ནད་དེ་གཟེར་དུས་གྲང་ཤུམ་ཆད་ཅིང་རྩ་རྒྱུད་ལྕི་ལ་རྩ་སྦྲིད་པ་རྒྱས་པའི་དུས་ན་
གཏར། ནད་ཁྲག་ཟུངས་ཁྲག་ཕྱེད་པའི་རྟགས། ཁ་སྣ་འཕོངས་གསུམ་ནས་
འབབ་པའི་ཁྲག་ལ་བལྟས་པས། ཟུངས་ཁྲག་དམར་སེལ་ལེ་བ་དང་། ནད་
ཁྲག་མདོག་གཞན་དུ་སྣང་བ་འདྲེས་པའི་རི་མོ་མེད་ན་དུས་ལ་ཕེབས་པ་སྟེ་
གཏར་རན་པ་ཡིན་ནོ། །”(ཤོག་ ༡༣༤༣）ཞེས་ གསུངས་ པ་ ལྟར། ཁྲག་
གཏར་བའི་དུས་ཚོད་དུས་ཐོག་འཁེལ་བ་བྱེད་དགོས་པ་ནི་ཧ་ཅང་གལ་འགངས་
ཆེ་བ་ཞིག་ཡིན་པ་གསལ་པོར་རྟོགས་ཐུབ། གཏར་བའི་ ཐབས་ལ་སྔོན་འགྲོ་
དང་། དངོས་ གཞི། འབྲས་བུ་བཅས་ནང་ གསེས་གསུམ་དུ་དབྱེ་བ་དང༌།
407



གཏར་ཐབས་དང་པོ་སྔོན་འགྲོ་ལའང་རིང་བ་དང་ཉེ་བ་ལས། རིང་བ་ལའང་
སྨན་ལ་བསྟེན་ནས་མ་སྨིན་པ་སྨིན་པར་བྱ་བ་དང་། ནད་ཁྲག་དང་ཟུངས་ཁྲག་
སྨན་ཐང་གིས་དབྱེ་བ་འབྱེད་པ་དང་། ཉེ་བའི་སྔོན་འགྲོ་ནི་མེ་དང་ཉི་མ་གང་
རུང་གིས་ལུས་བསྲོ་བར་བྱེད་དགོས་པ་དེ་ཡིན། ཁྲག་དངོས་ སུ་ གཏར་བའི་
སྐབས་སུ་ནད་གཞི་ལ་གཞིགས་ནས་གཏར་བའི་རྩ་གནས་རྣམས་མི་འཁྲུལ་བར་
གཏར་དགོས་ཤིང་། དེ་བཞིན་སླར་ཡང་གཏར་དུ་མི་རུང་བ་ནི་རླུང་གི་ཁྲག་
ནག་ཅིང་རྩུབ་ལ་ལྦུ་བ་དམར་སེར་འོང་བ་དང་། མཁྲིས་པའི་ཁྲག་ནི་སེར་ཞིང་
སླ་ལ་རྣག་གི་དྲི་ཁ་བ། བད་ཀན་གྱི་ཁྲག་ནི་དམར་སྐྱ་བསྐ་ལ་འཇམ་པ་བཅས་
སོ། ། མཚལ་གྱི་ཁུ་བ་དང་རྒྱ་ཚོས་ཀྱི་ཁུ་བའི་མདོག་དང་འདྲ་བའི་ཁྲག་ནི་ལུས་
པོའི་ཟུངས་ཁྲག་ཡིན་ པས་ ཏོག་ ཙམ་ ཡང་ གཏར་བ་ མི་ རུང་ ཞེས་ ནན་ གྱིས་
གསུངས་པ་བཅས་སོ། །
༢. མེ་བཙའི་སྒོ་ནས་ནད་བཅོས་ཐབས། །
དཔྱད་ལྔའི་ནང་གསེས་མེ་བཙའ་ནི། བོད་ཀྱི་ཐུན་མོང་མ་ཡིན་པའི་ཆེས་
སྔ་བའི་གསོ་དཔྱད་ཀྱི་གཞུང་ལུགས་ཤིག་ཡིན་ལ། གཞུང་ལུགས་དེ་དང་ལག་
ལེན་དངོས་ཟུང་དུ་འབྲེལ་བའི་འཕེལ་རིམ་ནང་རིམ་བཞིན་བྱ་ཐབས་རྣམས་
འཐུས་སྒོ་ཚང་དུ་བཏང་སྟེ་སྔོན་འགྲོ་དང་། ནད་གཞིར་གཞིགས་ནས་མེ་བཙའ་
གདབ་རུང་དང་མི་རུང་། མེ་དམིགས། གདབ་ཐབས། ཕན་ཡོན་སོགས་རྒྱས་
པར་གསུངས་ཤིང་། དེ་ཡང་ཐོག་མ་སྔོན་འགྲོ་ནི་སྤྲོ་བ་བཏུས་པའི་དུས་ཚོད་
དང་རྡུང་སྟངས། ནད་གཞིར་བལྟས་ནས་སྤྲོ་བ་ཆེ་ཆུང་གང་དགོས་ སོགས་
བཀོད་པ་འདི་ལྟར། 《བཻཌཱུརྱ་སྔོན་པོ》ལས་“ སྤྲ་བ་ནི་སྟོན་ཟླ་སྟེ་ གྲོ་བཞིན་
ཁྲུམས་སྟོད་དབྱུག་པ་གསུམ་གྱི་དུས་བཟང་པོ་ཚེས་བརྒྱད་ལ་བཏུས་པ། དེ་ཡང་
སྣ་མ་ཆད་པ་སྤྲ་ཤིག་མེད་པར་བརྡུངས་ལ་མཁྲེགས་པར་དྲིལ། དབྱིབས་རྩ་བ་
བརྟན་ཞིང་ཟླུམ་པོ་རྩེ་མོ་ཕྲ་ལ་རྣོ་བས་མེ་ལེན་པ་མྱུར་བའི་དགོས་པ་ཡོད་པས་དེ་
408



ལྟར་བྱ་ཞིང༌། ཆེ་ཆུང་གི་ཚད་རྒྱབ་ཀྱི་ཚིགས་པའི་མཁར་ལ་མཛུབ་མོའི་རྩེ་མོ་
ཙམ་དང༌། མགོ་དང་ཡན་ལག་དང་ལུས་ཀྱི་མདུན་རྣམས་ལ་ནི་མཐེབ་ཆུང་གི་
རྩེ་མོ་ཙམ། རྩ་སྒོ་འགེགས་པ་ལ་ཟླུམ་པོ་མི་བྱེད་པ་ལེབ་མོ་རིལ་མ་ཙམ། འབྲས་
དང་སྐྲན་ནད་ལ་ཨ་རུ་ར་ཙམ་བྱ་ཞིང༌། བྱིས་པའི་ལྷེན་སྣར་ནི་སྲན་མ་བཙོས་
ནས་འཕོས་ པ་ ཙམ་ བྱའོ། །”(ཤོག་ ༡༣༥༣）ཞེས་ གསལ་ བར་ གསུངས།
གཉིས། ནད་གཞི་སོ་སོར་གཞིགས་ནས་མེ་བཙའ་གདབ་རུང་བ་དང་མི་རུང༌།
བའི་སྐོར་ལ། མེ་བཙའ་གདབ་རུང་བའི་ནད་རིགས་ནི། མ་ཞུ་བ་དང༌། ཕོ་
བའི་མེ་དྲོད་ཉམས་པ། སྐྱ་རྦབ། དམུ་ཆུ། - སྐྲན། གྲང་མཁྲིས། མགོ་དང་
ཡན་ལག་གི་ཆུ་སེར། འབྲས། ལྷོག་པ། སྟོངས་པའི་ཚ་བ། སེམས་མི་བདེ་བ།
བརྗེད་ངས་ ཆེ་ བ། རྩ་ ནད་ ཐམས་ ཅད་ སོགས་ མེས་ བཅོས་ ཆོག་ པ་ དང་།
མདོར་ན། བད་ཀན་དང་རླུང་ནད་ལས་གྱུར་གྲང་བའི་ནད་རིགས་ཀུན་མཐའ་
དག་དང༌། ཁྱད་པར་དུ་རྩ་ནད་ཆུ་སེར་ཐམས་ཅད་ལ་མཆོག་ཏུ་མངའ་བ་ཡིན་
ཞེས་གསུངས། མེ་བཙའ་གདབ་མི་རུང་བའི་ནད་རིགས་ནི། མཁྲིས་ནད་དང་།
ཁྲག་ནད་མཐའ་དག དབང་པོའི་སྒོ་རྣམས། ཕོ་མོའི་སྲིད་རྩར་སྤང་བར་བྱའོ་
ཞེས་འཁོད། གསུམ། མེ་དམིགས་ཏེ་མེ་བཙའ་གདབ་ པའི་ གསང་མིག་དེ་
ལའང་ནད་ཀྱིས་ཚུར་བསྟན་པ་དང་། སྨན་པས་ཕར་བཙལ་བ་གཉིས་ཡོད་པ་
ལས། ནད་ཀྱིས་ཚུར་བསྟན་པ་ནི། ནད་པའི་གཟེར་མིག་གར་ཡོད་ལ་མཛུབ་
མོ་སོགས་ཀྱིས་མནན་ན་ཕན་པ་སྙམ་བྱེད་ལ། མཐེབ་རྗེས་འོང་ཞིང་རྩ་འཁྱུག་
པ་དང༌། རྩ་ནད་གང་དུ་ལངས་པ་དེར་དམིགས་ནས་གདབ་པར་བྱའོ་ཞེས་
གསུངས། སྨན་པས་ཕར་བཙལ་བ་ནི། དོན་ལྔ་སྣོད་དྲུག་གི་གསང་རྣམས་ཏེ།
དེའང་སྤྱིར་ན་ལུས་པོའི་རྒྱབ་ཀྱི་གསང་མིག་དངོས་ཉི་ ཤུ་དང་། མདུན་ གྱི་
གསང་མིག་ཉེར་གཉིས། མགོ་དང་ཡན་ལག་མཛུབ་ཚུགས་སུ་བསྟན་པའི་
གསང་དམིགས་ཉེར་དགུ་བཅས། མེ་དམིགས་ཏེ་མེ་བཙའ་གདབ་པའི་གསང་
་ མིག་བདུན་ཅུ་དོན་གཅིག་བཅས་གསལ་བར་བསྟན། བཞི། མེ་བཙའ་གདབ་
409



པའི་ཐབས་ལ། བཙོ་བ་དང་། བསྲེག་པ། བསྲོ་བ། བསྡིགས་པ་བཅས་རྣམ་
པ་བཞི་རུ་དབྱེ་ནས་ གསུངས་ ཤིང༌། བཙོ་བ་ཞེས་པ་ནི་འབྲས་དང་སྐྲུན་ལ་
སོགས་པར་མེ་ཐེངས་ཉི་ཤུ་ཡན་ཆད་གཅིག་ཐོག་གཅིག་གདབ་ཀྱིས་བཙོ་བ་ལྟ་བུ་
ལ་ཟེར་ཞིང་། བསྲེག་པ་ནི་བད་ཀན་སྐྱ་བོ་དང༌། ཆུ་སེར། སྙིང་རླུང་བཅས་
ལ་མེ་ཐེངས་ལྔ་ཙམ་གྱིས་གཅིག་ཐོག་གཅིག་བསྲེག་བྱའོ། ། བསྲོ་བ་ནི་རླུང་དང་།
སྲིན། རྩ་ཆུ་འགག་པ་བཅས་ལ་སྤྲ་བ་ཐེངས་ལྔའམ་བདུན་གྱིས་གོང་བཞིན་བསྲོ་
བ་དེ་ལ་ཟེར། བསྡིགས་པ་ནི་བྱིས་པའི་མེ་བཙའ་ལ་སྤྲ་བ་བཙུགས་ཏེ་ཚོས་པར་
མི་བསྲེག་པར་བསྡིགས་པ་སྟེ་དངངས་སྐྲག་བསྐྱེད་པ་ལྟ་བུ་བྱས་ན་འགྲིག་པ་
བཅས་སོ། ། །
༣. དུགས་ཀྱིས་ནད་བཅོས་ཐབས།
དཔྱད་ལྔའི་ནང་གསེས་དུགས་ཀྱིས་ནད་གསོ་ཐབས་ཐད་ནད་སོ་སོར་རྒྱ་
ཆེར་གསུངས་ཀྱང་། འདིར་རུང་བའི་མཚན་ཉིད་དང་། མི་རུང་བའི་མཚན་
ཉིད། བྱ་ཐབས། ཕན་ཡོན་བཅས་བཞི་ཡི་སྒོ་ནས་རགས་ཙམ་བཀོད་པ་འདི་
ལྟར། དུགས་རུང་བ་ནི། བད་རླུང་དང༌། མ་ཞུ་བ་གླང་འཐབ། ཆུ་སེར་ཁྲག་
འཁྱགས་པ་ཚད་པའི་གཟེར་རྣམས་ལ་བསྟེན་རུང་ཞིང་ཕན་པར་གྱུར། དུགས་
མི་རུང་བ་ནི་བད་ཀན་སྐྱ་རྦབ་དང༌། མཁྲིས་ པ་ ཤ་ ཡ་ནག་པོ། བལ་ནད།
མཛེ་དུག་དམུ་ཆུ་ནག་པོ། འབྲུམ་བུ་དང་ ཐོར་ པ་ སོགས་ལ་སྤང་བར་བྱའོ་
གསུངས། བྱ་བའི་ཐབས་ལ། དུགས་ལ་བསིལ་དུགས་དང་དྲོད་དུགས་རྣམ་
གྲངས་གཉིས་སུ་དབྱེ་བ་ལས། བསིལ་དུགས་ལའང་ནང་གསེས་རྣམས་གྲངས་
བཅུ་གཅིག་དང་། དྲོད་དུགས་ལའང་ནང་གསེས་རྣམ་གྲངས་བཅུ་དགུ་བཅས་
དུགས་ཀྱི་རྣམ་གྲངས་སུམ་ཅུ་དེ་དག་གིས་ཚ་གྲང་གི་ནད་རིགས་མང་པོ་སེལ་
བར་ཕན་པ་ཤིན་ཏུ་ཆེ་ཞེས་གསུངས། །
༩. ལུམས་ཀྱིས་ནད་བཅོས་ཐབས།
410



དཔྱད་ལྔའི་ནང་གསེས་ལུམས་ལའང་གོང་གསལ་ལྟར་རུང་བའི་མཚན་
ཉིད་དང་། མི་རུང་བའི་མཚན་ཉིད། བྱ་ཐབས། ཕན་ཡོན་བཅས་བཞི་ལས།
ཐོག་མར་ལུམས་ རུང་བའི་ནད་ནི་ ཡན་ ལག་ རེངས་ པ་ དང་། འཁུམས་ པ།
ཞར་བ་བཅས་དང་། འབྲས་དང་ལྷོག་པ། རྨ་རྙིང་དང་རྨ་གསར་སྐྲངས་པ།
བུད་མེད་ཀྱི་ཚབས་ནད། རྐེད་པ་སྒུར་པོ། ཤ་རུས་ལ་ཆུ་སེར་གཡོས་པ། ཁྱད་
པར་དུ་རླུང་གི་ནད་རིགས་མཐའ་དག་ལ་ཤིན་ཏུ་ཕན་པ་ཡིན་ནོ། ། ལུམས་མི་
རུང་བ་དེ་ལའང་ནད་གཞིས་མི་རུང་བ་དང་། གནས་ཀྱིས་མི་རུང་བ་གཉིས་
ལས། ནད་ཀྱིས་མི་རུང་བ་ནི། རིམས་འཁྲུགས་ཚ་བ་རྒྱས་པ་དང༌། སྐྱ་རྦབ།
ཉམ་ཆུང་བ། དང་ག་འགགས་པ་རྣམས་ལ་སྤང་བར་བྱའོ་གསུངས། གནས་
ཀྱིས་མི་རུང་བ་ནི། མིག་དང༌། མཁུར་ཚོས། དྲེག་རྐང་པའི་མཐེ་བོ་གཉིས།
ལག་པའི་གྲུ་མོ། རླིག་པ། ལྟོ་བ། སྙིང་ག་བཅས་སུ་ལུམས་མི་རུང་ངོ༌། །བྱ་
བའི་ཐབས་ལ། ཆུ་ལུམས་དང༌། བཅིངས་ལུམས་རིགས་གཉིས་སུ་དབྱེ་ཞིང་།
ཆུ་ལུམས་ལའང་ནང་གསེས་དབྱེ་བ་བཞི་དང་། བཅིངས་ལུམས་ལའང་ནང་
གསེས་བྱེ་བྲག་ཉི་ཤུ་བཅས་ཁྱོན་ཉི་ཤུ་རྩ་བཞིར་དབྱེ་ནས་ཁག་སོ་སོའི་བྱ་ཐབས་
དང་ཕན་ཡོན་སོགས་རྒྱས་པར་གསུངས་པ་བཅས་སོ། །
༥. བྱུགས་པས་ནད་བཅོས་ཐབས།
དཔྱད་ལྔའི་ནང་གསེས་བྱུགས་པ་ལའང་གོང་གསལ་ལྟར་རུང་བའི་མཚན་
ཉིད་དང༌། མི་རུང་བའི་མཚན་ཉིད། བྱ་ཐབས། ཕན་ཡོན་བཅས་རྣམ་པ་
བཞི་ཡི་སྒོ་ནས་གསུངས་ཤིང༌། དེ་ཡང་ཐོག་མར་བྱུགས་པ་རུང་བའི་ནད་དང་
ལུས་པོའི་བབས་ནི། ལུས་རྩུབ་པ་དང༌། ཁྲག་དང་ཁུ་བ་ཟད་པ། ལུས་སྟོབས་
ཆུང་བ། ལོ་ན་རྒས་པ། སེམས་ནད་ཆེ་བ། མིག་འགྲིབ་པ། གཉིད་མེད་པ།
ལུས་པོ་ངལ་ཆེ་བ་བཅས་དང་། ལྷག་པར་དུ་རླུང་ནད་ཀུན་ལ་སྣུམ་བྱུགས་ཤིན་
ཏུ་ཕན་པ་དང༌། པགས་ནད་དང༌། འབྲུམ་བུ། ཐོར་པ། སྐྲངས་པ་རྣམས་ལ་
411



ལྡེ་གུ་སྟེ་སྦྱར་བརྒྱབ་ན་ལེགས་གསུངས། བྱུགས་པ་མི་རུང་བའི་ནད་རིགས་ནི།
མ་ཞུ་བ་དང་། རླུང་ནད་བརླ་རེངས། དབྱིག་དུག ཡི་ག་འཆུས་པ། དམུ་རྫིང་།
བད་ཀན་སྨུག་པོའི་ནད་རྣམས་ལ་སྣུམ་བྱུགས་ངེས་པར་དུ་ སྤང་དགོས་ཤིང་།
བྱུགས་པ་བྱ་བའི་ཐབས་ལ། སྣུམ་བྱུགས་བཅུ་བཞི་དང༌། ལྡེ་གུའི་བྱུགས་པ་བཅུ་
བཞི་བཅས་ནང་གསེས་ཉི་ཤུ་རྩ་བརྒྱད་ཙམ་དུ་དབྱེ་ནས་སྨན་རྫས་སོ་སོའི་ནུས་
པས་ནད་རིགས་རྣམས་ཞི་བར་བྱེད་ཐུབ་པས། བྱུགས་པས་ནད་བཅོས་པའི་
ཐབས་དེ་ནི་ད་བར་རྒྱ་ཁྱབ་ཏུ་ལག་ལེན་བསྟར་བཞིན་ཡོད་པ་བཅས་སོ། །
མདོར་ན། བོད་ཀྱི་གསོ་བ་རིག་པ་ནི་ལོ་རྒྱུས་ཧ་ཅང་རིང་བ་དང་། ནང་
དོན་ཕུན་སུམ་ཚོགས་པ། གཞུང་ལུགས་མ་ལག་ཚང་བ། ཡུལ་བབས་དང་
མཐུན་པ། དམིགས་བསལ་གྱི་ཁྱད་ཆོས་མང་བ་ སོགས་གསོ་རིག་གི་ གཞུང་
ལུགས་ཁྱད་དུ་འཕགས་པ་ཞིག་ཡིན་སྟབས་རྒྱལ་ཁབ་ཕྱི་ནང་གི་བློ་ལྡན་སྐྱེ་བོ་
ཀུན་གྱིས་བསྔགས་པའི་ཡུལ་དུ་གྱུར་པ་རེད། ། ། །
412



ལེའུ་བཅུ་པ། ཟབ་མོ་ནང་དོན་རིག་པའི་སྐོར། །
རིག་གནས་ཆེ་བ་ལྔའི་ཡ་གྱལ་ནང་རིག་པ་ནི། རྒྱུན་སྲོལ་གྱི་ལྟ་ བར་
གཞིགས་ན་སྐྱེ་བོ་ཀུན་གྱི་ནང་སེམས་རྒྱུད་འདུལ་བའི་དོན་གསལ་བར་བསྟན་
པའི་རིག་པ་ཞིག་ཡིན་སྟབས་རིག་གནས་ཆེ་བ་ལྔའི་ནང་ནས་གཙོ་བོར་གྱུར་པ་
ཞིག་ཡིན་ཞེས་གསུངས། དེར་བརྟེན་ནང་རིག་པའི་བརྗོད་བྱ་ཧ་ཅང་རྒྱ་ཆེ་ལ་
གཏིང་ཟབ་པས་སྔོན་བྱོན་མཁས་གྲུབ་དུ་མས་བསྟན་བཅོས་མང་དུ་བརྩམས།
དེའི་དགོངས་དོན་རྒྱ་ཆེར་སྤེལ་ཏེ་འཛམ་གླིང་ཡུལ་གྲུ་གང་སར་བསྟན་པའི་ཉི་མ་
ཤར། གཤམ་དུ་རྒྱ་གར་འཕགས་པའི་ཡུལ་དུ་ནང་རིག་པའི་སྲོལ་གཏོད་པ་སྟོན་
པ་ཤཱཀྱ་ཐུབ་པའི་མཛད་པ་དང་། ནང་རིག་པའི་བརྗོད་བྱ་གཙོ་བོ་གང་དང་
གང་ཡིན། གངས་ཅན་བོད་ཀྱི་ཡུལ་དུ་ནང་རིག་པའི་བསྟན་པ་ཇི་ལྟར་དར་བ་
སོགས་སྐོར་རགས་ཙམ་གླེང་བ་འདི་ལྟར། །
དང་པོ། སྟོན་པ་བཅོམ་ལྡན་འདས་ཀྱི་མཛད་པ་དང་།
འཕགས་ཡུལ་དུ་ནང་རིག་པའི་བསྟན་པ་
ཇི་ལྟར་སྤེལ་བའི་སྐོར། །
དེ་ཡང་བཅོམ་ལྡན་འདས་ཀྱི་མཛད་པ་ཆེན་པོ་བཅུ་གཉིས་ལས་ཐོག་མར་
ཁྱིམ་པའི་མཛད་པ་ནི། དེང་སྐབས་བལ་ཡུལ་གྱི་མངའ་འོག་ཏུ་གཏོགས་པ་གྲོང་
ཁྱེར་སེར་སྐྱའི་ལྟེ་བར་གནས་པའི་སེར་སྐྱའི་རྒྱལ་པོ་སེང་གེའི་འགྲམ་ལ་ཟས་
གཙང་དང་། ཟས་དཀར། བྲེ་བོ་ཟས། བདུད་རྩི་ཟས་བཅས་སྲས་བཞི་དང་།
413



གཙང་མ་དང་། དཀར་མོ། བྲེ་བོ་མོ། བདུད་རྩི་མོ་བཅས་སྲས་མོ་བཞི་ཡོད་པ་
ལས། ཟས་གཙང་སྲས་ནི། ས་ག་ཟླ་བའི་ཚེས་བཅོ་ལྔ་རྒྱུ་སྐར་རྒྱལ་ལ་བབས་
པའི་དུས་ན་ཡུམ་སྒྱུ་མ་ལྷ་མཛེས་ཀྱི་ལྷུམས་སུ་ཞུགས། དེ་ནས་ཟླ་བ་བཅུ་རྫོགས་
ཏེ་སྐུ་བལྟམས་པའི་དུས་སུ་སླེབས་པའི་སྐབས་སུ་ཡུམ་གྱིས་ཡབ་རྒྱལ་པོར་བདག་
ནི་སྐྱེད་མོས་ཚལ་དུ་སྡོད་པའི་སྙོམ་ཞེས་ཞུས་པས་ཡབ་རྒྱལ་པོས་ཀྱང་དེ་ལྟར་
མོས་པར་གནང་སྟེ་སེར་སྐྱའི་གྲོང་ཁྱེར་གྱི་ཤར་ཕྱོགས་རྒྱང་གྲགས་ལྔ་དྲུག་ཙམ་
འདས་པའི་ས་ན་གནས་མཆོག་ལུམྦིའི་ཚལ་ཡོད་པས་དེར་བཞུགས་ཞེས་བཀའ་
ཕབ། དེ་ནས་བཙུན་མོ་སྒྱུ་མ་ལྷ་མཛེས་སྐུ་འཁོར་དང་བཅས་པ་སེར་སྐྱའི་གྲོང་
ཁྱེར་ནས་ཞལ་གྱེས་ཏེ་མཆུ་ཟླའི་ཚེས་བཅོ་ལྔ་གཟའ་སྐར་འབྱུང་འཕྲོད་མཆོག་ཏུ་
དགེ་བའི་ཉིན་ལུམྦིའི་ཚལ་དུ་ཞབས་སོར་འཁོད། དེ་ནས་རྒྱུན་རིང་མ་སོང་བར་
ངོ་མཚར་ལྟས་དང་བཅས་པར་ཡུམ་སྒྱུ་མ་ལྷ་མཛེས་ཀྱི་གློ་གཡས་པ་ནས་ཁྱེའུ་ངོ༌
མཚར་དང་ལྡན་པ་ཞིག་སྐུ་བལྟམས། དེ་ནས་རེ་ཞིག་སོང་བའི་དུས་ན་ཡུམ་
སྲས་སྐུ་འཁོར་དང་བཅས་པ་སེར་སྐྱའི་གྲོང་ཁྱེར་དུ་ཕྱིར་ཕེབས། སྲས་འདི་ནི་
ཁྱེའུ་གཞན་དང་མི་འདྲ་བ་ངོ་མཚར་ཁྱད་དུ་འཕགས་པ། མཚན་བཟང་སུམ་ཅུ་
སོ་གཉིས་དང་ལྡན་པ་ཞིག་ཡོད་པའི་གཏམ་གང་སར་ཁྱབ་པས་དྲང་སྲོང་དང་སྐྱེ་
བོ་མང་པོ་འདུས་ཏེ་མཇལ་བར་འོངས་། དེ་ནས་དགུང་ལོ་བདུན་དུ་ཕེབས་
སྐབས་རྒྱལ་པོའི་ཤག་གི་རིག་ཀུན་ཚོགས་ནས་མཚན་དུ་གཞོན་ནུ་དོན་གྲུབ་ཞེས་
གསོལ། དེ་ནས་ཡིག་དཔོན་ཀུན་གྱི་བཤེས་གཉེན་གྱི་དྲུང་ནས་ཡི་གེར་སྦྱང་པ་
མཛད། བརྙན་ཡིག་ ཤན་སྦྱར་གྱི་《སྟོན་པའི་འཁྲུངས་རབས་གནད་བསྡུས》
ལས། “སྔོན་རྒྱལ་བུ་དོན་ཐམས་ཅད་གྲུབ་པ་དེ་ཡིག་དཔོན་ཀུན་གྱི་བཤེས་
གཉེན་ལ་ཡི་གེ་སློབ་པའི་དུས་སུ་ཙན་དན་སྦྲུལ་གྱི་ཡིག་ཤིང་ལ། གསེར་གྱི་ཡང་
དམྱིག་བཏགས་ནས། རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་ནས་ཡི་གེའི་
དབང་བསྐུར་ནས། ཡིག་དཔོན་གྱིས་ཀྱང་མ་བྱུང་བ་ལྷ་དང་མིའི་ཡི་གེ་ཐམས་
ཅད་ལ་མཁས་པའི་དབང་ཐོབ་པར་གྱུར་རོ། ། ཙན་དན་སྦྲུལ་གྱི་ཡིག་ཤིང་ལ།
414



རིན་ཆེན་གསེར་གྱི་ཡང་དམྱིག་བཏགས། འགྲོ་བའི་དོན་བྱེད་ཡི་གེའི་མཐུས།
ཆོས་ཀྱི་སྒྲ་རྣམས་སྒྲོགས་པར་ཤོག་”(ཤོག་༩)ཅེས་གསུངས། དུས་དེར་རྒྱལ་པོ་
གཞོན་ནུ་དོན་གྲུབ་ཀྱིས་ཡི་གེར་སྦྱང་པ་མཛད་པས་ཡི་གེར་གཟིགས་པ་ཙམ་གྱིས་
མཁྱེན། ཡིག་དཔོན་ཀུན་གྱི་བཤེས་གཉེན་ཀྱང་ཡ་མཚན་རབ་ཏུ་སྐྱེས། ཡི་གེ་
མཁས་པ་སུས་ཀྱང་འགྲན་པར་དཀའ་བའི་གནས་སུ་གྱུར་པ་དང་། རྒྱལ་བུ་དེ་
ཉིད་ཀྱིས་ཡི་གེ་སྦྱང་བའི་དགོས་པ་རྣམས་གསལ་བར་བསྟན། དེ་ནས་རྒྱལ་བུས་
རྩིས་ཀྱི་སློབ་དཔོན་སྲིད་སྒྲུབ་སོགས་མཁས་གྲུབ་མང་པོའི་དྲུང་དུ་བྱོན་ནས་རྩིས་
དང་གསོ་རིག་གི་གཞུང་ལུགས་མཐའ་དག་ལེགས་པར་གསན་ཏེ་ཐུགས་སུ་ཆུད་
ནས་མཁས་ པར་གྱུར། ཡང་ བརྙན་ཡིག་ ཤན་སྦྱར་ གྱི་《 སྟོན་ པའི་འཁྲུངས་
རབས་གནད་བསྡུས》ལས། “ སྔོན་རྒྱལ་བུ་དོན་ཐམས་ཅད་གྲུབ་པ་དེ་བདུད་
ལྷས་སྦྱིན་དང་རྩལ་འགྲན་པའི་དུས་སུ། ཆེས་ཆེན་པོས་སེང་གེ་འགྲམ་གྱི་སྣམ་
རུས་དབང་བསྐུར་བས། དགྲའི་བྱེ་བྲག་བསམ་གྱི་མི་ཁྱབ་པ་འདུལ་འབྱུང་ཞིང་
བདུད་སྒྱུ་རྩལ་གྱིས་འདུལ་བའི་དབང་དམ་པ་ཐོབ་པར་གྱུར་ཏོ། ། དེ་དང་རྗེས་
སུ་མཐུན་པར་སློབ་མ་འདི་ལ་སྣམ་རུས་དབང་བསྐུར་བས། སྙན་པའི་སྒྲ་སྒྲོགས་
ཤིང་བདུད་དཔུང་འདུལ་བའི་འཕོང་རྩལ་དང་ལྡན་པར་གྱུརད་ ཅིག སྙན་
པའི་སྒྲ་སྒྲོགས་སྣམ་རུས་མཆོག ། འགྲོ་བ་ཀུན་གྱི་ཡིད་ཚིམ་ཞིང་། ། གནོད་
པའི་བདུད་རྣམས་བཅོམ་ནས་ནི། ། བདུད་རྣམས་འདུལ་བའི་དབང་ཐོབ་ཤོག།
ཐམས་ཅད་ཀུན་འདུལ་མཐུ་སྟོབས་ཕུན་སུམ་ཚོགས། ། རྫུ་འཕྲུལ་ཐབས་ཀྱིས་
ཕ་རོལ་ཟིལ་གྱིས་མནོན། དོན་དང་མི་འགལ་འདུལ་ པ་ ཞི་མཛད་པ། །”
(ཤོག་༡༠)ཞེས་གསུངས་པས། རྒྱལ་བུ་གཞོན་ནུ་དོན་གྲུབ་ཀྱིས་ཞང་པོ་བཟང་
ལེན་གྱི་དྲུང་ནས་གླང་པོ་ཆེའི་གཉའ་ལ་བཞོན་པ་སོགས་ཕོ་རྩལ་མང་དུ་སྦྱངས།།
དུས་མཚུངས་འཕོངས་ཀྱི་སློབ་དཔོན་སོགས་ལ་བསྟེན་ནས་མདའ་རྩལ་དང༌།
ཆུ་རྐྱལ་ལ་སོགས་ཕོ་རྩལ་དང་མཚོན་ཆའི་འཕྲུལ་འཁོར་སྣ་ཚོགས་ལ་ལེགས་པར་
སྦྱངས། བདུད་འདུལ་བའི་དབང་དམ་པ་ཐོབ། བདུད་ལྷས་སྦྱིན་ལ་སོགས་པ་
415



སངས་རྒྱས་་བསྟན་པའི་དགྲ་བོ་རྣམས་དང་དཔའ་རྩལ་འགྲན་པའི་དུས་སུ་མཐུ་
སྟོབས་རྫུ་འཕྲུལ་དང་དྲག་པོའི་རྩལ་གྱིས་ཕ་རོལ་ཟིལ་གྱིས་མནན་ཏེ་ཞི་བར་
མཛད། །
དེ་ནས་རྒྱལ་བུ་གཞོན་ནུ་དོན་གྲུབ་སྐུ་ན་སོན་པའི་དུས་ན་ཤཱཀྱའི་རྒྱལ་རྒྱུད་
ཀྱི་རྒན་རབས་རྣམས་གཅིག་ཏུ་འདུས་ཏེ་བཀའ་གྲོས་ལེགས་པར་མཛད། ཡབ་
རྒྱལ་པོས། སྲས་བུ་གཞོན་ནུ་དོན་གྲུབ་ལ་འཁོར་ལོས་བསྒྱུར་བའི་རྒྱལ་པོའི་
གདུང་རྒྱུད་ཟམ་མི་ཆད་པའི་ཆེད་དུ་བཙུན་མོ་བཞེས་ནས་རྒྱལ་སྲིད་སྐྱོང་དགོས་
པའི་བཀའ་བསྩལ་ཀྱང་རྒྱལ་བུས་ འདོད་ པའི་སྐྱོན་གཟིགས་ཏེ་རེ་ཞིག་ ཞལ་
བཞེས་མི་ གནང་ཞིང་། དེ་ནས་ཡང་ཡང་ གསོལ་ བས་ རྒྱལ་ བུའི་ ཞལ་ནས་
“འདམ་དང་ལྗན་ལྗིན་འཕྲོད་ན་པདྨ་རྣམ་པར་འཕེལ། ། མི་རྣམས་གང་བའི་
ནང་ན་རྒྱལ་པོ་མཆོད་པ་འཐོབ། ། གང་ཚེ་བྱང་ཆུབ་ སེམས་དཔའ་འཁོར་
མཆོག་ཐོབ་གྱུར་པ། ། དེ་ཚེ་སེམས་ཅན་བྱེ་བ་ཁྲག་ཁྲིག་འཆི་མེད་འདུལ། །
སྔོན་གྱི་བྱང་ཆུབ་སེམས་དཔའ་མཁས་པ་གང་བྱུང་བ། ། དེ་དག་ཀུན་གྱིས་
བཙུན་མོ་སྲས་དང༌ སླས་ཀྱང་བསྟེན། ། འོན་ཀྱང་འདོད་པས་ཆགས་མེད་
བསམ་གཏན་བདེ་མ་སྙམས། ། བདག་ཀྱང་དེ་དག་ཡོན་ཏན་རྗེས་སུ་བསླབ་
པར་བྱ། །”(བོད་སོག་ཆོས་འབྱུང་ཤོག་༤༢-༩༣)ཞེས་གསུངས་ཏེ་བཙུན་
མོར་འོས་པའི་མཛངས་མའི་ཡོན་ཏན་ཐམས་ཅད་ཚིགས་སུ་བཅད་ནས་ཡབ་
རྒྱལ་པོའི་སྙན་དུ་གསོལ། །
དེ་ནས་ཡབ་རྒྱལ་པོ་སྐུ་འཁོར་དང་བཅས་པས་སྲས་མོ་གང་ཞིག་བཙུན་
མོར་གདན་དྲངས་དགོས་པའི་སྐོར་བཀའ་གྲོས་ལེགས་པར་མཛད་པའི་དུས་
དེར་བློན་ཆེན་ཞིག་གི་ཤཱཀྱ་ལག་ན་བེ་ཅོན་གྱི་བུ་མོར་མཛངས་མའི་ཡོན་ཏན་
ཀུན་དང་ལྡན་པར་མཐོང་ནས་ཡབ་རྒྱལ་པོའི་སྙན་དུ་གསོལ། 《བོད་སོག་ཆོས་
འབྱུང》ལས་“དེའི་ཚེ་གྲོང་ཁྱེར་གྱི་ཆོ་རིགས་བཟང་པོའི་བུ་མོ་མཛེས་མ་ཐམས་
ཅད་གང་འདོད་གཟིགས་སུ་ཞུས་ཏེ། སྦྱིན་པའི་རྫས་རིན་པོ་ཆེའི་རྒྱན་སྣ་ཚོགས་
416



པ་ཕུང་པོར་སྤུངས་ཏེ་བཞག གང་ལ་དགྱེས་ཤེས་སོ་ཞེས་བགྲོས་ནས་བུ་མོ་
རྣམས་འོངས་པ་ལ། གཞོན་ནུ་བྱང་ཆུབ་སེམས་དཔས་རྒྱན་གྱི་རྣམ་གྲངས་རེ་
བསྩལ། ཤཱཀྱ་ལག་ན་བེ་ཅོན་གྱི་བུ་མོ་གྲགས་འཛིན་མ་ ལྷའི་བུ་མོ་ལྟར་གཟི་
བརྗིད་དང་ལྡན་པ་དེ་གཞན་ཀུན་གྱི་རྗེས་སུ་འོངས་བའི་ཚེ། བྱང་ཆུབ་སེམས་
དཔས་རྒྱན་ཐམས་ཅད་བསྩལ་ཟིན་ནས། སོར་གདུབ་རྒྱ་རྟགས་ཁོ་ན་ལུས་པ་དེ་
བསྟན་པ་དང་། བུ་མོ་དེ་བཞུགས་ཁྲིའི་སྐས་ལ་འཛེགས་ནས་བྱང་ཆུབ་སེམས་
དཔའི་ཕྱག་ནས་རང་གིས་བླངས་སོ། ། ལྟ་མཁན་རྣམས་ཀྱིས་བརྟགས་ནས་
གཞོན་ནུའི་ཐུགས་ལ་བསྟུན་པར་ནུས་སོ་ཞེས་རྒྱལ་པོ་ལ་གསོལ་བས། རྒྱལ་པོས་
ཕོ་ཉ་ བཏང༌སྟེ་འགུགས་ པར་ བརྩམས་ སོ། །”(ཤོག་ ༤༣）ཞེས་ གསུངས།
དུས་དེར་ཡབ་རྒྱལ་པོས་ཕོ་ཉ་མངགས་ཏེ་བུ་མོ་གྲགས་འཛིན་མ་བཙུན་མོར་
གདན་འདྲེན་དགོས་དགོངས་ཀྱང་བུ་མོའི་ཡབ་ཤཱཀྱ་ལག་ན་བེ་ཅོན་གྱིས་བདག་
ཅག་གི་རིགས་རྣམས་ཆོས་ཀྱི་སྒྱུ་རྩལ་ལ་མངའ་བས་སྒྱུ་རྩལ་མི་ཤེས་པར་བུ་མོ་མི་
གཏོང་ཞེས་བསྙད་འདོགས་པའི་གནས་ལུགས་རྣམས་ཡབ་རྒྱལ་པོས་རྒྱལ་བུ་
གཞོན་ནུ་ལ་ཇི་བཞིན་གསུངས། སྲས་གཞོན་ནུ་དོན་གྲུབ་ཀྱིས་འདི་ལྟར་ཡིན་ན་
བདག་གིས་གྲོང་ཁྱེར་འདིའི་ནང་གི་རྩལ་པོ་དེ་རྣམས་དང་སྒྱུ་རྩལ་འགྲན་པར་
ནུས་གསུངས། དེ་ནས་སེར་སྐྱའི་གྲོང་ཁྱེར་གྱི་ཕོ་རྩལ་མཁས་པ་རྣམས་དང་ཕན་
ཚུན་འགྲན་པས་སུས་ཀྱང་འགྲན་པར་དཀའ་བའི་གནས་སུ་གྱུར་ཏེ་ཡབ་ཤཱཀྱ་
ལག་ན་བེ་ཅོན་གྱིས་ རང་གི་བུ་མོ་གྲགས་འཛིན་མ་དང་འཁོར་ཉིས་ཁྲི་དང་
བཅས་པ་རྒྱལ་བུ་གཞོན་ནུ་དོན་གྲུབ་ཏུ་ཕུལ། །
དེ་ནས་རེ་ཞིག་སོང་བའི་དུས་ན་སྔ་རྗེས་སུ་ཤཱཀྱ་དྲིལ་བུ་སྒྲའི་བུ་མོ་ས་འཚོ་
མ་དང་། ཤཱཀྱ་དུས་ལེགས་ཀྱི་བུ་མོ་རི་དྭགས་སྐྱེས་རྣམ་གཉིས་ཁབ་ཏུ་བཞེས།
དེ་གཉིས་ཀྱི་འཁོར་ཉིས་ཁྲི་རེ་དང་བཅས་རྒྱལ་བུར་ཕུལ། མདོར་ན། གྲགས་
འཛིན་མ་དང༌། ས་འཚོ་མ། རི་དྭགས་སྐྱེས་བཅས་བཙུན་མོ་མཆོག་གསུམ་
དང༌། འཁོར་དྲུག་ཁྲི་དང་བཅས་པ་རྒྱལ་བུ་གཞོན་ནུ་དོན་གྲུབ་ལ་ཕུལ་བས་རྗེ་
417



འབངས་རྣམས་ཅི་དགར་རོལ་ནས་བདེ་བར་གནས་པའོ། །
བར་དུ་རབ་བྱུང་གི་མཛད་པ་ནི། རྒྱལ་བུ་གཞོན་ནུ་དོན་གྲུབ་ཀྱིས་བཙུན་
མོའི་མཆོག་གསུམ་ཁབ་ཏུ་བཞེས་པས། འཁོར་ལོས་བསྒྱུར་བའི་རྒྱལ་པོའི་སྲིད་
ཁྲིར་མངའ་གསོལ། དབང་ཐང་ལོངས་སྤྱོད་ཡར་ངོའི་ཟླ་ལྟར་འཕེལ་བའི་དུས་
དེར་འཁོར་བའི་ཆོས་མཐའ་དག་མི་རྟག་པ་ཡིན་པ་མཁྱེན་ཏེ་ཁྱིམ་ཐབ་དང་བྲལ་
ཏེ་རབ་ཏུ་བྱུང་བའི་དགོངས་པ་འཆར། དཔེ་རྙིང་གལ་ཆེ་《སྟོན་པའི་འཁྲུངས་
རབས་གནད་བསྡུས》སུ་“འཛམ་བུ་གླིང་བཞི་ལ་དབང་སྒྱུར་ཞིང་སྐྱེ་ཤི་མི་རྟག་
པའི་སྡུག་བསྔལ་ལས་སུན་པར་གྱུར་ཅིག རྒྱལ་སྲིད་ལོངས་སྤྱོད་དཔལ་དང་
ལྡན་པའི་མཆོག ། འགྲོ་བའི་དོན་མཛད་འཁོར་ལོ་སྒྱུར་བའི་ལྷ། ། ལྷ་མི་
ཡོངས་ཀྱི་སྤྱོད་པ་བསམ་མི་ཁྱབ། ། སྐྱེ་ཤི་མི་རྟག་པ་ལས་ཟློག་པར་ཤོག ། རྒྱལ་
སྲིད་ལོངས་སྤྱོད་དཔལ་དང་ལྡན་པའི་ལྷ། ། གླིང་བཞི་མཐའ་སྐོར་སྐྱེ་རྒ་ན་འཆི་
ཡོང་། ། འཁོར་བའི་སྐྱོན་ཤེས་ སྡུག་བསྔལ་སེལ་མཛད་པ། །”(ཤོག་ ༡༢）
ཞེས་འཁོད་པ་ལྟར། ཉིན་ཞིག་རྒྱལ་བུ་དོན་གྲུབ་སྐྱེད་མོས་ཚལ་དུ་གཟིགས་པར་
ཤར་སྒོ་ནས་བྱོན་པའི་སྐབས་སུ་མི་རྒས་འཁོགས་གཅིག་གཟིགས་འཕྲལ་ང་ཡང་
རྒས་པའི་ཆོས་ཉིད་ལས་མ་འདས་སོ་དགོངས། ཡང་ལྷོ་སྒོ་ནས་བྱོན་པའི་ལམ་
ཁར་ནད་ཀྱིས་མནར་བའི་སྡུག་བསྔལ་གཟིགས། ཡང་ནུབ་སྒོ་ནས་ཕེབས་པའི་
དུས་ན་ལམ་ཁར་འཆི་བའི་སྡུག་བསྔལ་གཟིགས་པས་བདག་ཉིད་ཀྱང་སྐྱེ་རྒ་ན་
འཆིའི་ཆོས་ཉིད་ལས་མ་འདས་སོ་ཞེས་གསུངས།. དེ་ནས་བྱང་སྒོ་ནས་ཕེབས་
པའི་ལམ་བར་སྐྲ་བྲེགས་ཤིང་གོས་ངུར་སྨྲིག་གྱོན་པ་རྒྱུད་ཞི་ཞིང་དུལ་བ་ཞིག་
བསོད་སྙོམས་ལ་ཕེབས་པ་གཟིགས་མ་ཐག་ཏུ། ཨེ་མ་ཧོ། ད་ནི་བདག་ཉིད་
ཀྱང་ཁྱིམ་ཐབས་ཀྱི་འདམ་རྫབ་ལས་བྲལ་ཏེ་རབ་ཏུ་བྱུང་བར་བྱའོ་ཞེས་དགོངས།
དུས་དེར་རྒྱལ་བུ་དོན་གྲུབ་ཀྱི་དགོངས་ཚུལ་དེ་དག་སྐུ་འཁོར་འགའ་ཞིག་གིས་
རྟོགས་ཏེ་ཡབ་རྒྱལ་པོའི་སྙན་དུ་གསོལ་བས། ད་ནི་རྒྱལ་བུ་ཞིང་པའི་གྲོང་དུ་
བཏང་སྟེ་སེམས་གཡེང་བར་བགྱིའོ་དགོངས་ནས་ཞིང་པའི་ས་ཁུལ་དུ་གཏོང་
418



གནང་མཛད་ པས་ རྒྱལ་ བུས་ ཡབ་ ཀྱི་ བཀའ་ ལས་ མི་ འགལ་ བར་ ཤིང༌ རྟར་
བཞུགས་ཏེ་ཞིང་གྲོང་དུ་བྱོན། དེ་ནས་རྒྱལ་བུ་དོན་གྲུབ་ཀྱིས་ཞིང་པ་ཚོའི་
དཀའ་སྡུག་དང༌། གླང་རྣམས་ཀྱང་ངལ་ཞིང་རྨས་པ་སོགས་མངོན་སུམ་དུ་
གཟིགས། ལམ་ བར་ཕྱིར་ཕེབས་ པའི་ སྐབས་ སུ་དུར་ ཁྲོད་ ལ་ གཟིགས་ པར་
ཕེབས་པས་འཇིག་རྟེན་འཁོར་བའི་ལས་ལ་ཞེན་པ་ལོག་པ་དང་། དམ་པ་ལྷ་
ཆོས་སུ་ཞུགས་པའི་དགོངས་པ་སྔར་བས་ཤུགས་ཆེར་ཕྱིན། །
དེ་ནས་རྒྱལ་བུ་དོན་གྲུབ་ཀྱི་ཐུགས་ལ་ཡབ་རྒྱལ་པོའི་བཀའ་མི་འཁྲོལ་བར་
རབ་ཏུ་བྱུང་བ་ནི་མི་འགྲིག་དགོངས་ཏེ་མཚན་མོ་མི་ཉལ་མཚམས་སུ་ཡབ་རྒྱལ་
པོའི་དྲུང་དུ་བྱོན་ནས་བདག་ནི་རབ་ཏུ་བྱུང་བ་ལ་མངོན་པར་ཞེན་པས་ཡབ་
རྒྱལ་པོའི་བཀའ་དགོངས་འཁྲོལ་བ་ཞིག་ཞུས། ཡབ་ཀྱིས་བཀའ་སློབ་ཇི་ལྟར་
གནང་ཡང་རྒྱལ་བུས་མི་གསན་སྟབས་ད་ཁྱོད་ཀྱི་བསམ་འདུན་ལྟར་གྱིས་ཤིག་
གསུངས་པ་ཙམ་ལས་སང་ཉིན་ནམ་ལངས་མ་ཐག་ཏུ་ཡབ་རྒྱལ་པོས་སྐུ་འཁོར་
དང་བཀའ་ཡི་བློན་པོ་རྣམས་བསྐོངས་ཏེ་བཀག་འགོག་དང་བསྲུང་བྱ་ཇི་ལྟར་
བྱེད་དགོས་པའི་བཀའ་ཕབ་པ་ལྟར། གྲོང་ཁྱེར་གྱི་ཕྱོགས་བཞིའི་རྒྱལ་སྒོ་དང་།
ལྕགས་རི་ཕྱི་ནང་། ལམ་གལ་ཆེན་ཁག་སྲུང་མི་བཞག ཕོ་བྲང་གི་ཁོར་ཡུག་ཏུ་
བཀའ་ཡི་བློན་པོ་རྣམས་དང་། དམག་དཔོན་དཔུང་ཚོགས་ཀྱིས་བཙན་པོར་
བསྲུང་། དུས་དེར་རྒྱལ་བུ་དོན་གྲུབ་བྱ་ཐབས་དབེན་པའི་གནས་སུ་ལྷུངས་ཏེ་
བཙུན་མོའི་མཆོག་གྱུར་གྲགས་འཛིན་མ་དང་བཤོས་པས་སྲས་ལྷུམས་སུ་ཞུགས།
བཙུན་མོ་ལའང་རྨི་ལམ་བཟང་ངན་སྣ་ཚོགས་རྨིས། དུས་དེར་རྒྱལ་བུ་གཞོན་ནུ་
དོན་གྲུབ་ཀྱི་ཐུགས་ལ་རྨི་ལམ་བཟང་པོ་འདི་ལྟ་བུ་རྨིས་པས་རིང་མིན་བླ་ན་མེད་
པའི་ཡེ་ཤེས་ཐོབ་པར་འགྱུར་རོ་དགོངས་ནས་བཙུན་མོའི་མཆོག་གྱུར་ གྲགས་
འཛིན་མ་ལ་དགོངས་པར་འཆར་ཚུལ་རྣམས་རགས་ཙམ་གསུངས། བཙུན་མོ་
ན་རེ། ལྷ་ཁྱོད་གང་དུ་བྱོན་ཡང་བདག་འཁྲིད་པར་ཞུ་གསོལ། རྒྱལ་བུས་ཀྱང༌ .
དགོས་པའི་དབང་གིས་དེ་བཞིན་དུ་བྱའོ་ཞེས་ཞལ་བཞེས་མཛད། དེ་ནས་ཤར་
419



སྒོ་བརྒྱུད་ལྐོག་ཏུ་ཕྱིར་ཕེབས། དཔག་ཚད་དྲུག་ཙམ་ཕེབས་པའི་དུས་ན་ནམ་
ལངས། དེ་ནས་དཔག་ཚད་དྲུག་གི་སར་བཙུན་མོ་འཁོར་དང་བཅས་པ་ལྷན་དུ་
ཕེབས། སྤོང་བྱེད་ཀྱི་ཡུལ་ཆུ་ཀླུང་ཡིད་འོང་ལྡན་གྱི་ཉེ་འགྲམ་དུ་ཕེབས་རྗེས་
ཆིབས་རྟ་སྔགས་ལྡན་ལས་བབས། སྐུ་རྒྱན་རྣམས་བཀྲོལ་ཏེ་བཙུན་མོར་རྒྱུན་
དང་རྟ་ཁྱེར་ནས་ཕྱིར་ཕེབས་དགོས་ཞེས་བཀའ་བསྩལ། མངོན་ཤེས་ཅན་གྱི་
ཆིབས་རྟ་ངང་པ་དེ་སྙིང་ཁ་གས་ཏེ་ཤི། བཙུན་མོ་གྲགས་འཛིན་མའི་བཞིན་
རས་མཆི་མས་ཁེངས་བཞིན་དུ་ཞུ་བ་ཇི་ལྟར་ཞུས་ཀྱང་། འཁོར་བ་ལ་གྲོགས་
ཡོད་པ་མ་ཡིན། སྐྱེ་འཆི་དང་སྡུག་བསྔལ་གང་བྱུང་ཡང་རང་ཉིད་གཅིག་པུས་
མྱོང་དགོས་ཞེས་བཀའ་ཡང་ཡང་བསྩལ། །
དེ་ནས་རྒྱལ་བུ་གཞོན་ནུ་དོན་གྲུབ་མུ་མཐུད་ནས་ལམ་དུ་བྱོན། 《སྟོན་
པའི་འཁྲུངས་རབས་གནད་བསྡུས》ལས་“སྔོན་རྒྱལ་བུ་དོན་ཐམས་ཅད་གྲུབ་པ་
དེ་རྣམ་དག་མཆོད་རྟེན་གྱི་འགྲམ་དུ་ཁབ་ནས་ཁབ་མེད་པར་རབ་ཏུ་བྱུང་བ་
ལས། སུམ་ཅུ་རྩ་གསུམ་གྱི་ལྷའི་བུ་མཛེས་པའི་ཏོག་གིས་བཤན་རལ་གྲི་ཕྱག་ཏུ་
ཕུལ་ཏེ་དབང་བསྐུར་བས་ཉོན་མོངས་པའི་སྒྲིབ་པ་གཅོད་པའི་དབང་དམ་པ་
ཐོབ་པར་གྱུརད་ཏོ། ། དེ་དང་རྗེས་སུ་མཐུན་པར་བཅོམ་ལྡན་འདས་ཀྱི་བཤན་
རལ་གྲིས་དབང་བསྐུར་བས། ཉོན་མོངས་ པའི་སྒྲིབ་པའི་དྲ་བ་གཅོད་པའི་
དབང་དམ་པ་ཐོབ་པར་གྱུར་ཅིག ཉོན་མོངས་དྲ་བ་གཅོད་པའི་རལ་གྲི་སྟེ། །
མྱི་ཤེས་ཉོན་མོངས་རྒྱུ་རྣམས་བཅད་ནས་ཀྱང༌། ། བླ་མེད་བྱང་ཆུབ་གནས་སུ་
དགོད་པའི་ཕྱིར། ། ཉོན་མོངས་སྒྲིབ་པའི་དྲ་བ་གཅོད་པར་ཤོག ། ཉོན་མོངས་
དགྲའ་རྣམས་མ་ལུས་བཅོམ་ནས་ཀྱང་། ། བདེན་པའི་དོན་རྟོགས་ནགས་ཁྲོད་
དབེན་པར་གནས། ། བདག་དོན་ལྷུན་གྲུབ་གཞན་དོན་མཐར་ཕྱིན་པས། །
...”(ཤོག་ ༡༤)ཞེས་གསུངས་པ་ལྟར། རྒྱལ་བུ་དོན་གྲུབ་ཁྱིམ་ཐབ་དང་
ཞལ་གྱེས་ཏེ་རྣམ་དག་མཆོད་རྟེན་གྱི་འགྲམ་དུ་ཕེབས། ལྷ་ཡི་བུ་མཛེས་པའི་
ཏོག་གིས་ཕུལ་བའི་བཤན་རལ་གྲི་ཨུཏྤལ་གྱི་མདོག་དང་མཚུངས་པ་དེས་རང་
420



ཉིད་ཀྱི་དབུ་སྐྲ་བཅད་དེ་ནམ་མཁར་བོར། ཀ་ཅི་དཀར་པོའི་ཆོས་གོས་བཞེས།
ཉོན་མོངས་དུག་གི་དགྲ་རྣམས་གཅིག་ཀྱང་མ་ལུས་པར་ཚར་བཅད་དེ་བདེ་བའི་
དོན་རྣམས་རྟོགས་པའི་སླད་དུ་ནགས་ཁྲོད་དུ་དབེན་པར་གནས། དེ་ནས་རེ་
ཞིག་སོང་བའི་དུས་ན་གྲོང་ཁྱེར་སེར་སྐྱ་དང་ཐག་ཉེ་དྲགས་པར་དགོངས་ཏེ་ཆུ་
བོ་གངྒ་བརྒལ་ཏེ་རྒྱལ་ཁབ་གཞན་གྱི་གྲོང་དུ་ཕེབས་ཤིང་ཀ་ར་བི་རའི་ལོ་མས་
ལྷུང་བཟེད་བྱས་ནས་བསོད་སྙོམས་མཛད་པའི་སྐབས་དེར་ཡུལ་དེའི་རྒྱལ་པོ་
གཟུགས་ཅན་སྙིང་པོས་ཕོ་བྲང་གི་ཡང་བརྩེགས་ནས་ མཐོང་ སྟེ་ རབ་བྱུང་བ་
གཞན་དང་མི་འདྲ་བའི་ངོ་མཚར་ཁྱད་དུ་འཕགས་པར་མངོན་ཏེ། གཞོན་ནུ་
དོན་གྲུབ་བཞུགས་ཡུལ་ཤིང་སྡོང་པོའི་དྲུང་དུ་བྱོན་ནས་སྔར་གྱི་ལོ་རྒྱུས་རྣམས་
དྲིས་པས་གསལ་བར་གསུངས། རྒྱལ་པོ་གཟུགས་ཅན་སྙིང་པོ་ཡང་དད་གུས་
ཅིག་ཅར་དུ་འཆར་ཏེ་རྒྱུ་ནོར་ལོངས་སྤྱོད་མཐའ་དག་ཕུལ་ཀྱང་མི་བཞེས་པར་ .
མཉམ་པར་བཞུགས། ། །
དེ་ནས་རྒྱལ་བུ་དོན་གྲུབ་ཆུ་བོ་ན་ར་འཛའ་རའི་འགྲམ་དུ་དཀའ་ཐུབ་སྤྱད་
དེ་བཞུགས་པའི་དུས་ན་ལྷའི་བུ་ཡིད་བཞིན་འབྱུང་བས་སྟེག་ཤང་དང་པར་བུ་
(མཁར་ སིལ་དང་ལྷུང་བཟེད་）ཕུལ། དེ་ནས་རྒྱལ་པོ་དེ་ཉིད་བསྙེན་པར་
རྫོགས་པ་ལ་ལྷ་ཡི་བུ་ཞིག་གིས་ན་བཟའ་ངུར་སྨྲིག་ཕུལ་བ་དང་དུས་མཚུངས་
ངན་འགྲོ་སྐྱོབ་ཕྱིར་ན་བཟའ་ཆོས་གོས་གསོལ། མི་ཤེས་རྨོངས་པ་མ་ལུས་བསལ་
བ་དང་། བག་ཆགས་སྐྱོན་གྱི་དྲི་མས་མ་འགོས་ པར། འབྲས་བུ་བྱང་ཆུབ་
གནས་སུ་འགྲུབ་པར་ཤོག་ཅེས་སྨོན་ཚིག་ཡང་ཡང་གསོལ། དུས་དེར་རབ་ཏུ་
བྱུང་བའི་ཆས་གོས་ཡོངས་སུ་གསོལ་ཏེ་ཐར་པའི་ལམ་ཁྱད་དུ་འཕགས་པ་འཚོལ་
བའི་ཕྱིར་དུ་བྱ་རྒོད་ཕུང་པོའི་རི་དང་ཐག་ཉེ་བའི་དྲང་སྲོང་ངན་སྤོང་གི་དྲུང་དུ་
གཤེགས། དྲང་སྲོང་རྣམས་ཀྱི་དཀའ་བ་ལས་ལྡབ་ཉིས་འགྱུར་སྤྱད་པས་དགེ་
སྦྱོང་ཆེ་མོ་ཞེས་སྙན་པའི་མཚན་བཟང་གང་སར་ཁྱབ། གནས་དེར་ཡུན་རིང་
བཞུགས་ནའང་མཐོ་རིས་ཐར་པའི་དོན་ཙམ་གཉེར་བ་ཁོ་ན་ལས་གདུལ་བྱ་འགྲོ་
421



བའི་དོན་གང་ཡང་མེད་པར་མཁྱེན། དེ་ནས་རིམ་བཞིན་སྒྱུ་རྩལ་ཤེས་ཀྱི་བུ་
རང་འཕུར་དང་། རེངས་བྱེད་ཀྱི་བུ་ལྷག་སྤྱོད་ཀྱི་བསྟི་གནས་སུ་ཕེབས་ཐོག་
ཐར་ལམ་སོགས་དྲིས། དྲི་ལན་ཐུགས་ཡིད་ཚིམ་པ་གང་ཡང་མ་བྱུང་བས་མུ་
མཐུད་ཐར་པའི་ལམ་འཚོལ་བར་ཕེབས། །
དེ་ནས་ རྒྱལ་ པོ་ཟས་གཙང་མས་རིམ་ གྲོ་བྱེད་ པའི་ མི་ སུམ་ བརྒྱ་དང་།
རྒྱལ་པོ་ལེགས་པ་རབ་སད་ཀྱིས་ཀྱང་མི་ཉིས་བརྒྱ་བཅས་འཁོར་ལྔ་བརྒྱ་བཏང་
བས་སྐྱེ་བོ་མང་པོ་མཉམ་དུ་ནགས་ཁྲོད་དུ་འགྲོ་བ་ལ་སྙིང་པོ་གང་ཡང་མེད་པར་
གསལ་བར་མཁྱེན་ནས་ཡབ་རྒྱལ་པོའི་ཕྱོགས་ནས་སྐུ་འཁོར་གསུམ་དང༌། ཡུམ་
ཕྱོགས་ནས་སྐུ་འཁོར་གཉིས་བཅས་སྐུ་འཁོར་ལྔ་ལས་དེ་མིན་རྣམས་ཕྱིར་སློག་
མཛད། འཁོར་ལྔ་པོ་དེ་དག་ཀྱང་དྲང་སྲོང་གི་ཆ་བྱད་དུ་བསྒྱུར་ཏེ་ལྷན་དུ་གྲོང་
ག་ཡའི་ལྷོ་ཕྱོགས་སུ་བྱོན་ཏེ་ཆུ་བོ་ནེ་རཉྫ་ནའི་འགྲམ་དུ་བྱོན་ནས་ཤིང་སྡོང་གི་
དྲུང་དུ་བཞུགས། རྒྱལ་བུ་བསོད་སྙོམས་ལ་ཕེབས་པའི་དུས་སུ་སྤྲེའུའི་རྒྱལ་པོས་
སྦྲང་རྩི་ ལྟུང་ བཟེད་ གང་ ཕུལ་ བས། བཀྲ་ ཤིས་ པའི་ རྫས་ མཆོག་ དམ་ པར་
གྱུར། ། རྒྱལ་རིགས་སྤྲེའུའི་རྒྱལ་པོ་ཡིས། - ། སྦྲང་རྩི་ཕུལ་བའི་བསོད་ནམས་
མཆོག །ཐུགས་དང་མཐུན་པའི་བྱིན་རླབས་ཀྱིས། ། བཀྲ་ཤིས་སྟོབས་འབྱོར་
ལྡན་པར་ཤོག་ཅེས་གསུངས། ལོ་དྲུག་རིང་ཏིང་ངེ་འཛིན་ལ་སྙོམ་པར་ཞུགས་ཏེ་
དཀའ་བ་དུ་མ་སྤྱད། དཀའ་བ་སྤྱོད་པ་ཡང་དུས་ཀྱི་སྒོ་ནས་དབྱེ་ན་དཀའ་བ་
རྣམ་པ་ བདུན་ སྤྱད། 《སྟོན་པའི་འཁྲུངས་ རབས་གནད་བསྡུས》སུ་ “ སྔོན་
བཅོམ་ལྡན་འདས་ཤཱཀྱ་ཐུབ་པ་ཆུ་བོ་ན་ར་འཛའ་རའི་འགྲམ་དུ་དཀའ་ཐུབ་ལོ་
གསུམ་མཛད། ལོ་གཅིག་འབྲས་ས་ལེ་ལྗང་པ་ཉག་རེ་གསོལ། ལོ་གཅིག་ཆུ་
ཐིགས་པ་རེ་གསོལ། ལོ་གཅིག་ཅང་མ་གསོལ་ན་ཡང་སྒྲིབས་ཤིང་སྐྱེམས་པ་མི་
མངའ་བ་ལས་གྲོང་ཁྱེར་གྱི་བྱིས་པས་ཀྱང་ཐོ་བཙམས་པ་ལས། ཉིད་ལ་ཚོར་
བའི་རྒྱུ་དུམ་ཡང་མི་མངའ་སྟེ། སྐུ་སྐམ་ཞིང་རིད་པ་ལས་གྲོང་པ་ལེགས་འོས་
མའི་བུ་མོ་ལེགས་སྐྱེས་མས་འབྲས་ཆན་འཁར་གཞོང་གང་གསོལ་བས། སྐུ་
422



གསེར་གྱི་དྲང་གཏན་ལ་ཕྱིས་པ་བཞིན་དུ་གྱུརད་ནས་མཚན་དང་དཔེ་བྱད་ལྡན་
པར་གྱུརད་ཏོ། །”(ཤོག་༡༨)ཞེས་འཁོད། དུས་དེར་ཤཱཀྱ་ཐུབ་པ་ཆུ་བོ་ན་ར་
འཛའ་རའི་འགྲམ་དུ་གསོལ་ཆས་ཀྱང་རྩ་བའི་ཆ་ནས་སྤང་སྟེ་དཀའ་བ་ལོ་གསུམ་
སྤྱད་དེ་བཞུགས་པས་སྐུ་ཤ་སྐམ་ཞིང་རིད་པའི་སྐབས་སུ་བུ་མོ་ལེགས་སྐྱེས་མས་
འབྲས་ཆན་ཕུལ་བས་སྐུ་གཟུགས་གསོ་ཐུབ་པ་བྱུང༌། དེ་ནས་ཤཱཀྱ་ཐུབ་པ་རྒྱ་
གར་རྡོ་རྗེ་གདན་དུ་བྱང་ཆུབ་ལྗོན་ཤིང་གི་དྲུང་དུ་བྱོན་པའི་དུས་སུ་རྩྭ་ཚོང་བཀྲ་
ཤིས་ཀྱིས་རྩྭ་རྨ་བྱའི་མགྲིན་པ་འདྲ་བ་ཕྱག་ཏུ་ཕུལ་བས་དེས་བཞུགས་གདན་
མཛད། དེ་བཞིན་བྱང་ཕྱོགས་ཀྱི་ཚོང་པ་ཉེ་འགོན་དང་ལེགས་སྐྱབས་ཀྱིས་བུ་
རམ་ཤིང་ཤུན་དང་མི་བྲལ་བ་དང་སྦྲང་རྩི་ཡོན་དུ་ཕུལ། གདུལ་བྱ་འགྲོ་བའི་
དོན་དུ་ཆོས་ཀྱི་འཁོར་ལོ་རྒྱ་ཆེར་བསྐོར་བས་ལྷ་རྣམས་ཀྱིས་མེ་ཏོག་གི་མཆོད་པ་
ཕུལ། མུ་སྟེགས་པའི་དཔུང་ཚོགས་ཀྱིས་བསླུ་ཁྲིད་ཇི་ལྟར་བྱས་ཀྱང་གཡོ་བ་སྤུ་
ཙམ་ཡང་མེད་པར་སེམས་ཅན་ཐམས་ཅད་སྡུག་བསྔལ་གྱི་གནས་ལས་བྲལ་བའི་
ཆེད་དུ་དགེ་བའི་ལས་མཐའ་དག་ལེགས་པར་བསྒྲུབས་པས་མུ་སྟེགས་པ་མང་པོ་
ཞིག་ཀྱང་བྱང་ཆུབ་ཀྱི་སེམས་བསྐྱེད་པར་གྱུར། །
མཐར་མངོན་པར་བྱང་ཆུབ་ཀྱི་མཛད་པ་ནི། དགུང་ལོ་སུམ་ཅུ་སོ་ལྔ་
བཞེས་པའི་ལོ་ ས་ག་ཟླ་བའི་ཚེས་བཅོ་ལྔ་ཉིན་གྱི་མཚན་མོའི་ ཐུན་ དང་པོར་
འཇིག་རྟེན་གྱི་འཁོར་བའི་གནས་ཀྱི་ཉོན་མོངས་ཐམས་ཅད་ཡོངས་སུ་སྤངས་ཏེ་
མངོན་པར་བྱང་ཆུབ་སེམས་དཔའི་གོ་འཕང་ཐོབ། སྟོན་པས་ཐོག་མ་ཉིད་དུ།
བསོད་ནམས་སྨིན་ཅིང་སྡུག་བསྔལ་རྣམ་པར་སེལ། ། བསོད་ནམས་ལྡན་པ་
བསམ་པ་རྣམས་ཀྱང་འགྲུབ། ། བདུད་བཅོམ་ནས་ནི་བྱང་ཆུབ་མངོན་སངས་
རྒྱས། ། མྱ་ངན་འདས་ཤིང་བསིལ་བའི་དངོས་པོ་ཐོབ། །ཅེས་གསུངས། །
དེ་ནས་བདག་བཅག་གི་སྟོན་པ་བཅོམ་ལྡན་འདས་ཀྱིས་གདུལ་བྱ་འགྲོ་བ་
རྣམས་ཐར་པའི་ལམ་དུ་འདྲེན་པའི་སླད་དང་ཆོས་ཀྱི་འཁོར་ལོ་རིམ་བཞིན་
བསྐོར། 《ཀློང་ཆེན་ཆོས་འབྱུང》ལས། “དང་པོ་རྒྱུ་གསུམ་གྱི་ཆོས་མ་གསུངས་
གར།།
423



ཏེ། རྒྱུ་གསུམ་ནི། སྟོན་པ་ལ་མ་གུས་པ་སྤོང་བ་དང་། དམ་པའི་ཆོས་བཙུན་
པ་དང་། ཞུ་བ་པོའི་བསམ་པ་བསྐང་བའི་ཕྱིར། བདུན་ཕྲག་བདུན་དུ་ཆོས་མ་
གསུངས་ཏེ། བདུན་ཕྲག་དང་པོ་ལ་སེམས་ཅན་ ཐམས་ཅད་ཀྱི་སྡུག་བསྔལ་
མཐར་དབྱུང་ ངོ་། ཞེས་ སྐྱིལ་ མོ་ ཀྲུང་ མ་ བཤིག་ པར་ བྱང་ཆུབ་ ཀྱི་ ཤིང་ ལ་
གཟིགས་སོ། བདུན་ཕྲག་གཉིས་པ་ལ་སྟོང་གསུམ་དུ་རིང་དུ་འཆག་གོ། བདུན་
ཕྲག་གསུམ་པ་ལ་སྙིང་པོ་བྱང་ཆུབ་ལ་གཟིགས་སོ། བཞི་པ་ལ་རྒྱ་མཚོའི་བར་དུ་
འཆག་གོ། ལྔ་པ་ལ་བཏང་བཟུང་གི་གནས་སུ་གཤེགས་སོ། དྲུག་པ་ལ་ཤིང་ནྱ་
གྲོཏའི་(ཆུ་ཤིང་གབ)དྲུང་དུ་བཞུད་དེ་ཀུན་ཏུ་རྒྱུ་བ་དག་ལ་གདམས་ངག་
མཛད་དོ། བདུན་པ་ལ་ཤིང་སྒྲོལ་ཆུའི་ཚལ་དུ་བཞུད་དེ། ཚོང་དཔོན་ག་གོན་
བཟང་པོས་སྤྱན་གཟིགས་ཕུལ་བས་ཤིས་པ་བརྗོད་པའི་མདོ་གསུངས་སོ། །”
(ཤོག་ ༡༠༨ - ༡༠༩）ཞེས་གསུངས་པ་ལྟར། སྟོན་པ་བཅོམ་ ལྡན་འདས་
སངས་རྒྱས་ནས་ཞག་བདུན་ཕྲག་བདུན་གྱི་བར་ཆོས་གསུངས་ཡུལ་གྱི་སློབ་མའི་
སྣོད་བརྟག་ པའི་ ཆེད་ དུ་ ཆོས་ མི་ གསུངས་ བར་ བཏང༌ སྙོམས་ སུ་ བཞུགས།
སྐབས་དེར་འཇིག་རྟེན་སྐྱེ་བོ་ཀུན་གྱིས་སྟོན་པ་བཅོམ་ལྡན་འདས་སུ་ཁྱེད་ཀྱིས་
དམ་པའི་ཆོས་ཀྱི་རྔ་བོ་ཆེ་བརྡུང་དུ་གསོལ། དམ་པའི་ཆོས་ཀྱི་དུང་ནི་མྱུར་དུ་
འབུད་དུ་གསོལ། ཆོས་ཀྱི་མཆོད་སྡོང་ཆེན་པོ་བསྒྲེང་བར་མཛད་དུ་གསོལ།
ཆོས་ཀྱི་མར་མེ་ཆེན་པོ་སྤར་བར་མཛད་དུ་གསོལ་ཞེས་ཡང་ཡང་བསྐུལ་བས།
གདུལ་བྱ་འགྲོ་བའི་དོན་དུ་ཆོས་བསྟན་པར་དགོངས། དེ་ཡང་ཐོག་མར་ཡུལ་ཝ་
ར་ནཱ་སིར་ཕེབས། 《ཀློང་ཆེན་ཆོས་འབྱུང》དུ། “དེ་ནས་ལྷ་ཚངས་པས་ཀྱང་
དེ་བཞིན་གཤེགས་པ་ལ་ཆོས་ཀྱི་འཁོར་ལོ་བསྐོར་བར་གནང་ངོ་ཞེས། ལྷའི་
གནས་རྣམས་ལ་གོང་ནས་གོང་དུ་བསྒྲགས་སོ། དུས་ནི་སྟོན་པས་དགུང་ལོ་སུམ་
ཅུ་རྩ་ལྔ་ས་མོ་ཕག་གི་ལོའི་སྟོན་ཟླ་འབྲིང་པོའི་ཚེས་བརྒྱད་ནས་བཞི་བཅུ་རྩ་
གཉིས་རྟའི་ལོའི་སྟོན་ཟླ་ར་བའི་ཉི་ཤུ་དགུའི་བར་དུ། ལོ་བདུན་དུ་ཞག་དགུས་
མ་ཚང་བ་ཙམ་དུ་བདེན་པ་བཞིའི་ཆོས་ཀྱི་འཁོར་ལོ་བསྐོར་ཏེ། འདུལ་བའི་སྡེ་
424



སྣོད་རྣམས་རྒྱས་པར་གསུངས་ཏེ། དེ་ཡང་ཆོས་འདི་སྔོན་ལ་སུས་རྟོགས་ན།
འཁོར་གྱི་དང་པོ་ལྔ་སྡེ་བཟང་པོས་ཁོང་དུ་ཆུད་པར་དགོངས་ནས། ཡུལ་ཝ་ར་
ཎ་སིའི་དྲང་སྲོང་ལྷུང་བ་རི་དྭགས་རྒྱུ་བའི་གནས་སུ་བཞུགས་པ་ལ། ལྔ་སྡེ་
བཟང་པོ་ཡུལ་ཝ་ར་ཎ་སིའི་ཕུ་ན་གནས་པས། སངས་རྒྱས་ནི་ལྷོའི་ངོས་ནས་
བྱང་ཕྱོགས་སུ་བཞུད་པ་ལས། དེའི་ཤུལ་ཀར་ཀུན་ཏུ་རྒྱུ་ཕྱི་རོལ་པ་ལྔ་བརྒྱ་ཙམ་
དང་བཅས་པ་ལྷོའི་ཕྱོགས་སུ་འགྲོ་བ་དང་འཕྲད་ནས། དེ་རྣམས་ཀྱི་བསམ་པ་
ལ་གོའུ་ཏ་མ་འདི་ལ་སློབ་དཔོན་མེད་པར་སངས་རྒྱས་ཟེར་བ་དེ་རིགས་སམ།
བདེན་ནམ་ དྲིས་ པས། གོའུ་ཏ་མ་ཁྱེད་ཀྱི་སློབ་དཔོན་ སུ་ཡིན་དྲིས་ པ་ དང་།
ལན་དུ། ང་ལ་སློབ་དཔོན་སུ་ཡང་མེད། ང་རང་གཅིག་པུར་རྫོགས་སངས་
རྒྱས། ང་དང་འདྲ་བ་གཞན་མེད་དེ། བསིལ་གྱུར་ཟག་པ་ཟད་པ་མིན། ཅེས་
གསུངས་པས། དགྲ་བཅོམ་པར་གོ་ནས་འོ་ན་ཁྱེད་དགྲ་བཅོམ་པ་མིན་ནམ་བྱས་
པས། ང་ནི་འཇིག་རྟེན་དགྲ་བཅོམ་པ། ང་ནི་སྟོན་པ་བླ་ན་མེད། ལྷ་དང་ལྷ་
མིན་ནང་ན་ཡང་། ང་དང་འདྲ་བ་ཡོད་མ་ཡིན། ཞེས་གསུངས་པས། འོ་ན་
ཁྱོད་རྒྱལ་བར་ཁས་ལེན་ནམ་ཞེས་ཞུས་པས། སངས་རྒྱས་ཀྱིས་བཀའ་བསྩལ་པ།
གང་དུ་ཟག་པ་ཟད་རྙེད་པ། ང་འདྲ་རྒྱལ་བར་ཤེས་པར་བྱ། སྡིག་པའི་ཆོས་
ལས་ང་ རྒྱལ་ བས། ཉེ་ འགྲོའི་ དེ་ བཞིན་ ང་ རྒྱལ་ བ། ཞེས་ གསུངས་ པས། །
སངས་རྒྱས་ཡིན་པར་ཡིད་ཆེས་ཏེ། ད་འོ་ན་ཁྱོད་གར་ཞུས་དྲིས་པས། ང་ནི་ཝ་
ར་ཎ་སིར་འགྲོ། གྲོང་ཁྱེར་གསལ་ལྡན་སོང་ནས་ཀྱང་། དམུས་མོང་ལྟ་བུའི་
སེམས་ཅན་ལ། ཆོས་ཀྱི་སྒྲོན་མེ་འདེགས་སུ་འགྲོ། ཞེས་པ་ལ་སོགས་གསུངས་
པས། འོ་ན་བདག་ཅག་ཀྱང་ལྷན་ཅིག་པར་ཁྱེད་ཀྱི་འཁོར་བགྱིད་དོ་ཟེར་ནས།
ལྷོ་ངོས་སུ་སོང་ངོ༌། །”(ཤོག་༡༠༩ - ༡༡༡)ཞེས་འཁོད་པ་ལས། བཅོམ་
ལྡན་འདས་ཀྱིས་ཆོས་གསུངས་པའི་ཡུལ་དང་དགོས་པ་ནི་འཇིག་རྟེན་གྱི་གདུལ་
བྱ་འགྲོ་བ་མ་ལུས་ཐར་པའི་ལམ་དུ་འདྲེན་པའི་ཆེད་དུ་ཡིན་ཞིང་། དེ་ཡང་ཐོག་
མར་ཆོས་གསུངས་པའི་ཡུལ་ནི་ཀུན་ཤེས་ཀཽཎྜིནྱ་དང༌། རྟ་ཐུལ། རླངས་པ།
425



མིང་ཆེན། བཟང་ལྡན་བཅས་འཁོར་ལྔ་སྡེ་བཟང་པོ་ཡིན་ལ། དེ་དག་ནི་
སངས་རྒྱས་བཅོམ་ལྡན་འདས་སངས་མ་རྒྱས་གོང་ཆུ་བོ་ནི་རཉྫ་ནའི་འགྲམ་དུ་ལོ་
དྲུག་རིང་དཀའ་བ་དཔྱད་དེ་བཞུགས་པའི་སྐབས་ཀྱི་ལྟེ་གནས་གཙོ་བོ་རྣམས་
ཀྱང་ཡིན། དུས་དེར་འཁོར་ལྔ་སྡེ་ནི་དྲང་སྲོང་ལྷུང་བའི་རི་དྭགས་ཀྱི་གནས་སུ་
བཞུགས་པས་སྟོན་པ་བཅོམ་ལྡན་འདས་ཐག་རིང་ནས་ཡུལ་དེར་བྱོན་པ་མཐོང་།
ཟིལ་གྱིས་མ་བཟོད་པར་དེ་སྔའི་མི་བྱ་བ་བཞིའི་ཁྲིམས་ལས་འགལ་ཏེ་ཚང་མས་
ཕྱག་འཚལ། ལ་ལས་ཞབས་བཀྲུས། ལ་ལས་གདན་བཏིང་། ཁྱེད་བྱོན་པས་
ལེགས་སོ་ཞེས་གསོལ། དེ་ནས་སྟོན་པ་དགུང་ལོ་སོ་ལྔ་ནས་ཞེ་གཉིས་བར་ལོ་
བདུན་རིང་ ཐོག་ མར་ བདེན་ པ་ བཞི་དང༌། འདུལ་ བའི་ སྡེ་ སྣོད་ རྒྱས་ པར་
གསུངས། སངས་རྒྱས་ཆོས་ལུགས་ཀྱི་བཞེད་པ་ལྟར་ན། སྡུག་བསྔལ་གྱི་བདེན་
པ་ནི། འཁོར་བ་སྡུག་བསྔལ་གྱི་རྒྱ་མཚོ་ལས་མི་རྣམས་སྐྱེ་རྒ་ན་འཆི་སོགས་ཀྱི་
སྡུག་བསྔལ་གྱིས་མནར་བ་དང་། སྡུག་བསྔལ་དེ་དག་ཀུན་འབྱུང་བའི་རྩ་བ་ནི་
ཉོན་མོངས་དུག་གསུམ་ཡིན་ཞིང་། དེར་བརྟེན་འཁོར་བ་ནི་སྡུག་བསྔལ་གྱི་རྒྱུ་
ས་གཞི་ལྟ་བུ་དང་མཚུངས་ཤིང་ཉོན་མོངས་དུག་གསུམ་ནི་ སྡུག་བསྔལ་ཀུན་
འབྱུང་བའི་ས་བོན་ལྟ་བུ་ཡིན་པ་གསལ་བར་རྟོགས་དགོས་ལ། སྡུག་བསྔལ་གྱི་
རྒྱུ་ལས་ཡོངས་སུ་མི་འབྱུང་བར་འགོག་སྟེ་བྱང་ཆུབ་ཀྱི་ལམ་རྙེད་པར་བྱེད་པ་དེ་
ཡིན། དུས་དེར་བདེན་པ་བཞི་རྣམ་པར་བཞག་པའི་ཆོས་ཀྱིས་འཁོར་ལྔ་སྡེ་
བཟང་པོ་བཏུལ། དེ་ནས་སྟོན་པ་གཙོ་འཁོར་དྲུག་ཡུལ་གཞན་དུ་བསོད་སྙོམས་
སུ་ཕེབས་པའི་སྐབས་སུ་གྲགས་པ་དང༌། དྲི་མེད། གང་པོ། བ་ལང་བདག
ལག་བཟང་བཅས་ཁྱིམ་བདག་རིགས་ཀྱི་བུ་ལྔ་རབ་ཏུ་བྱུང་། དེ་རྣམས་ལ་སྔར་
བཞིན་བདེན་ པ་ བཞིའི་ ཆོས་ རྒྱས་ པར་ གསུངས། བསྟན་ པའི་ སྦྱིན་ བདག་
གྲགས་པས་མཛད་པ་དང༌། ཁོང་གི་འཁོར་འབངས་ཀྱི་ཁྱེའུ་ལྔ་བཅུ་ཐམ་པས་
རབ་བྱུང་གི་སྡོམ་པ་བླངས། དེ་ནས་སྟོན་པ་གཙོ་འཁོར་དྲུག་ཅུ་རེ་གཅིག་དང་
བཅས་པ་ཡུལ་མ་ག་དྷ་ལ་ཕེབས། ཡུལ་དེའི་རྒྱལ་པོ་བཟོ་སྦྱངས་གཟུགས་ཅན་
426



སྙིང་པོས་བསྙེན་བཀུར་ཞབས་ཏོག་གང་ལེགས་མཛད། ་རྗེ་འབངས་བརྒྱ་དང༌
བརྒྱད་ཅུ་གྱ་བདུན་འདུས་པ་ལས་དེ་རྣམས་ལའང་སྔར་བཞིན་བདེན་པ་བཞིའི་
ཆོས་སྨིན་པར་མཛད། སྐབས་དེར་ཤཱཀྱ་པའི་རིགས་རྣམས་ཀྱང་དད་མོས་ཅིག་
ཅར་དུ་འཆར་ཏེ་དུས་གཅིག་ཏུ་ཤཱཀྱ་པའི་རིགས་ལྔ་བརྒྱ་ཐམ་པས་རབ་བྱུང་གི་
སྡོམ་པ་བླངས་པ་བཅས་སོ། ། །
་དེ་ནས་བར་དུ་ཆོས་ཀྱི་འཁོར་ལོ་བསྐོར་བའི་ཚུལ་ནི། སྟོན་པ་བཅོམ་ལྡན་
འདས་དགུང་ལོ་བཞི་བཅུ་ཞེ་གཉིས་རྟའི་ལོ་སྟོན་ཟླ་འབྲིང་པོའི་ཚེས་གཅིག་ནས།
བདུན་བཅུ་དོན་གསུམ་གླང་གི་ལོའི་སྟོན་ཟླ་འབྲིང་པོའི་ཚེས་བཅུ་བཞིའི་བར།
ལོ་སུམ་ཅུ་སོ་གཅིག་དང་ཞག་བཅུ་གསུམ་བར་ཡུལ་མ་ག་དྷ་འོད་མའི་ཚལ་རྒྱལ་
པོའི་ཁབ་དང་། བྱ་རྒོད་ཕུང་པོའི་རི་ཡི་ཁྱིམ་བདག་མགོན་མེད་ཟས་སྦྱིན་གྱི་
ཀུན་དགའ་ར་བ་ལ་སོགས་པར་ཤཱ་རིའི་བུ་དང་། མོའུ་འགལ་གྱི་བུ། རབ་
འབྱོར་ལ་སོགས་པའི་ཐེག་ཆེན་རིགས་ཀྱི་ཉན་ཐོས་མང་པོ་དང་། རིགས་གསུམ་
མགོན་པོ་དང་། བྱམས་པ། བརྒྱ་བྱིན་ལ་སོགས་པའི་བྱང་ཆུབ་སེམས་དཔའི་
འཁོར་བྱེ་བ་ཕྲག་ཁྲིག་བརྒྱ་སྟོང་ལ་ཤེར་ཕྱིན་དང༌། བཀའ་བར་པར་གཏོགས་
པའི་ཆོས་རྣམས་རྒྱས་པར་གསུངས། 《ཀློང་ཆེན་ཆོས་འབྱུང》ལས་“ ཤེར་ཕྱིན་
དང་བཀའ་བར་པར་གཏོགས་པ་རྣམས་སོ། ། དེ་ཡང་ཟབ་པར་སྟོན་པ་རྣམས་
སོ། ། དེ་ཡང་ཟབ་པར་སྟོན་པ་ཏིང་ངེ་འཛིན་གྱི་རྒྱལ་པོའམ། རྒྱ་ཆེ་བར་སྟོན་
པ་ཕལ་ པོ་ཆེའམ། གཉིས་ ཀ་ སྟོན་ པ་ ཡུམ་ རྒྱས་ པ་ སྟོང་ ཕྲག་བརྒྱ་ པ་ དང་།
འབྲིང་གི་རྒྱས་པ་ཉིས་ཁྲི་ལྔ་སྟོང་པ་དང་། འབྲིང་གི་འབྲིང་ཁྲི་བརྒྱད་སྟོང་པ་
དང་། འབྲིང་གི་བསྡུས་པ་ཤེས་རབ་ཁྲི་པའོ། ། བསྡུས་པའི་རྒྱས་པ་བརྒྱད་སྟོང་
པ་དང་། བསྡུས་པའི་བསྡུས་པ་ཡོན་ཏན་རིན་པོ་ཆེ་སྡུད་པའོ། ། དེ་ལ་སོགས་
པ་ཆོས་ཐམས་ཅད་སྣང་ལ་རང་བཞིན་མེད་པའི་ངོ་བོ་ཉིད་སྟོང་པ་ཉིད་དང་།
རང་ གི་ མཚན་ ཉིད་ སྟོང་པ་ ཉིད་དུ་ གཏན་ལ་ འབེབས་ པར་ བྱེད་ པའི་ ཆོས་
གསུངས་ཏེ། ཡུམ་རྒྱས་པ་ལས། བདག་གི་འདུ་ཤེས་དང་བྲལ་བར་བྱེད་ཅིང༌།
427



བདག་གི་འདུ་ཤེས་དང་བྲལ་ནས། སྟོང་པ་ཉིད་ཀྱིས་འཁོར་བ་ལས་གྲོལ་བ་
དང༌། ཞེས་པ་ལ་སོགས་པ་གསུངས་པ་ལྟར། བསྟན་པའི་ཆོས་བསམ་གྱིས་མི་
ཁྱབ་པ་ཞིག་གསུངས་སོ། །”(ཤོག་༡ ༡༩)ཞེས་གསལ་བར་བསྟན།
དེ་ནས་མཐར་བཀའ་གསུམ་པ་དོན་རྣམ་པར་ངེས་པའི་ཆོས་ཀྱི་འཁོར་ལོ་
ཇི་ལྟར་བསྐོར་བའི་ཚུལ་བསྟན་པ་ནི། བདག་ཅག་གི་སྟོན་པ་དགུང་ལོ་བདུན་
ཅུ་དོན་གསུམ་གླང་གི་ལོའི་སྟོན་ཟླ་འབྲིང་པོའི་ཉ་ནས་དགུང་ལོ་བརྒྱད་ཅུ་ཐམ་
པ་སྤྲེའུ་ལོའི་དབྱར་ཟླ་འབྲིང་པོའི་ཉ་བར་ཡུལ་རི་མ་ལ་ཡ་དང༌། གྲོང་ཁྱེར་
ཡངས་པ་ཅན། ལང་ཀ་པུ་རི་ལ་སོགས་པར་འཁོར་ནི་ཐེག་པ་ཐམས་ཅད་ལ་
ཡང་དག་པར་ཞུགས་པའི་བྱང་ཆུབ་སེམས་དཔའ་རྣམས་ཡིན་ལ། ཆོས་ནི་མདོ་
སྡེ་དགོངས་པ་ངེས་འགྲེལ་ལ་སོགས་པའི་བདེན་པ་རྣམ་པར་བཞག་པའི་ཆོས་
གསུངས་ཞེས་འཁོད། 《ཀློང་ཆེན་ཆོས་འབྱུང་》དུ་“དེ་ཡང་གང་ཞེ་ན། ཆོས་
ལྔ་དག་དང་རང་བཞིན་གསུམ། ། བདག་མེད་གཉིས་ཀྱི་ནང་དུ་ནི། ། ཐེག་པ་
ཆེན་པོ་མཐའ་དག་འདུས། ། ཞེས་གསུངས་པའི་ཚུལ་ཅན་ཏེ། དེ་ནི་གྲངས་སུ་
མ་ཕྱེ་བའི་ངེས་པའི་དོན་གྱི་མདོ་སྡེའོ། ། དབུ་མ་པ་རྣམས་བཀའ་དང་པོ་ཐ་མ་
གཉིས་དགོངས་པ་ཅན། བར་པ་ངེས་དོན་དུ་འདོད་དོ། ། འཁོར་ཐུན་མོང་མ་
ཡིན་པ་རྣམས་ལ། གསང་སྔགས་ཀྱང་འགའ་ཙམ་གསུངས་ཏེ། དེ་ཡང་ཤཱཀྱ་
ཐུབ་ཀྱིས་སྔགས་ཀྲི་ཡ་ནི་ཆུ་བོ་ནི་རཉྫན་དང་། སིང་ག་ལའི་གནས་སུ་གསུངས།
ཨུ་པ་ཡ་དཔུང་བཟང་གི་ཚལ་ལ་སོགས་པར་གསུངས། ཡོ་ག་ནི་མེ་རི་འབར་
བའི་ཕོ་བྲང་དུ་གསུངས། གསང་སྔགས་ནང་པ་ ཤས་འགའ་ནི། ཤཱཀྱ་ཐུབ་
ལོངས་སྐུའི་ཆ་ལུགས་མཛད་ནས། བསིལ་པའི་ཚལ་དང་། ལྕང་ལོ་ཅན་ལ་
སོགས་པར་གསུངས་ སོ། །”（ཤོག་ ༡༡༥ - ༡༡༦) ཞེས་འཁོད་པ་ལྟར།
བཀའ་གསུམ་པའི་དུས་སུ་སངས་རྒྱས་བཅོམ་ལྡན་འདས་ཀྱིས་མི་ལོ་བདུན་གྱི་
རིང་ཉན་ཐོས་རྣམས་ལ་ཐེག་པ་ཆེ་ཆུང་དང་། ཁྱད་པར་དུ་གསང་སྔགས་ཀྱི་
ཆོས་འགའ་ཞིག་གསལ་བར་གསུངས་ནས་དམ་པའི་ཆོས་ཀྱི་འཁོར་ལོ་རྒྱ་ཆེར་
428



བསྐོར། མདོར་ན། དགུང་ལོ་ཉེར་དགུ་བར་རྒྱལ་པོའི་ཁབ་ཏུ་བཞུགས། དེ་
ནས་ཁྱིམ་སྤངས་ཏེ་ལོ་དྲུག་དཀའ་ བ་ སྤྱད་དེ་ རྫོགས་ པའི་ སངས་ རྒྱས་ཀྱི་གོ་
འཕངས་ཐོབ། དེ་ནས་ཡུལ་ཝ་ར་ཎ་སི་དང༌། ཡངས་པ་ཅན། བྱ་རྒོད་ཕུང་
པོའི་རི་སོགས་ལ་ལོ་བཅུ་གཉིས་དང་། མཉན་དུ་ཡོད་པར་ལོ་གྲངས་ཉི་ཤུ་རྩ་
བཞི། སྨན་གྱི་ནགས་ཚལ་དུ་ལོ་བཞི། འབར་བའི་ཕུག་གི་གནས་ སུ་ལོ་ལྔ་
བཞུགས། དེ་ལྟར་དགུང་ལོ་བརྒྱད་ཅུ་ཐམ་པ་བཞུགས་ཞེས་གསུངས། །
དེ་ནས་སྟོན་པ་བཅོམ་ལྡན་འདས་དགུང་ལོ་བརྒྱད་ཅུ་བཞེས་པ་སྤྲེའུ་ཡི་
ལོར། འོད་མའི་ཚལ་དུ་དབྱར་གནས་མཛད་པའི་སྐབས་སུ་སྙུང་གཞི་བཞེས་
པའི་ཚུལ་བསྟན། སྐབས་དེར་དགོངས་པ་ཡོངས་སུ་མྱ་ངན་ལས་འདའ་བར་
བཞེད་ནས་རྒྱ་གར་གྱི་ལྷོ་ཕྱོགས་གྱུད་སྟོབས་པོ་ཆེ་འབྱུང་བའི་གནས། ཆུ་ཀླུང་
ཆེན་པོ་ཏ་རི་ལ་བྷེ་ཏའི་འགྲམ། ཤིང་ས་ལའི་དབང་པོའི་དྲུང་དུ། དགོངས་པ་
མྱ་ངན་ལས་འདའ་བར་ཉེ་བའི་དུས་སུ་འཁོར་རྣམ་བཞིས་ཞུ་བ་ཇི་ལྟར་ཞུས་
ཀྱང་། ང་ནི་འདས་པའི་དུས་ལ་བབས། ། འོད་སྲུངས་ཀྱིས་ནི་སྟོན་པའི་བྱ་བ་
བྱེད། ། ང་ཡི་བཀའ་རྣམས་ལེགས་པར་བསྡུ་བ་གྱིས། ། ཞེས་ གསུངས་ཏེ་
དགོངས་པ་མྱ་ངན་ལས་འདས་སོ། །
གཉིས་པ། དགྲ་བཅོམ་པ་རྣམས་ཀྱིས་བཀའ་བསྡུ་
ཇི་ལྟར་འཚོགས་པའི་སྐོར། །
སྟོན་པ་སངས་རྒྱས་སྐུ་མྱ་ངན་ལས་འདས་པས་སྐུ་གདུང་མཆོད་རྟེན་ལ་
སོགས་ལེགས་པར་གྲུབ། དེ་ནས་བཅོམ་ལྡན་འདས་དགོངས་པ་མྱ་ངན་ལས་
འདས་རྗེས་ སངས་ རྒྱས་ཀྱི་བཀའ་ལྟར་འོད་སྲུང་ཆེན་པོ་རྒྱལ་ བའི་སྐུ་ཚབ་ ཏུ་
དབང་བསྐུར། 《ཤེས་བྱ་ཀུན་ཁྱབ》ལས། “དང་པོ་ཉན་ཐོས་ཕལ་ཆེར་སྤྱོད་
429



པའི་སྐབས་བཤད་པ་ནི། རྒྱལ་བའི་ཚབ། འོད་སྲུངས་ཀུན་དགའ་བོ་དང་ཤཱ་
ནའི་གོས། ། ཉེར་སྦས་ནི་ཏི་ཀ་དང་ནག་པོའི་ཞབས། ། ལེགས་མཐོང་ཉི་མ་
གུང་བསྣན་གཏད་རབས་བརྒྱུད། ། དགེ་སློང་ སེང་གེ་བར་དུ་བྱུང་བའང་
བཤད། ། སངས་རྒྱས་ཉིད་ཀྱིས་ང་དང་འདྲ་བའི་ཉན་ཐོས་ཆེན་པོ་ཞེས་ཚངས་
པའི་དབྱངས་ཀྱིས་གཟེངས་བསྟོད་ནས་རྒྱལ་ཚབ་ཏུ་དབང་བསྐུར་”(སྟོད་ཆ་
ཤོག་༣༩༧)ཞེས་གསུངས་པ་ལྟར། རྒྱལ་ཚབ་འོད་སྲུངས་ཀྱིས་བཀའི་བསྡུ་བ་
སོགས་སངས་རྒྱས་བསྟན་པའི་བྱ་བ་མཐའ་ཡས་པ་མཛད་དེ་སངས་རྒྱས་ཀྱི་ཚ་བོ་
ཀུན་དགའ་བོ་ལ་བསྟན་པ་གཏད། དེ་ནས་ཀུན་དགའ་བོས་ཚོང་དཔོན་གྱི་བུ་
ཤཱ་ནའི་གོས་ཅན་རབ་ཏུ་བྱུང་ནས་བསྟན་པ་གཏད་པ་དང་། གངྒའི་དབུས་སུ་
ཆུའི་གླིང་སྤྲུལ་ཏེ་དྲང་སྲོང་ལྔ་བརྒྱ་བསྙེན་པར་རྫོགས་ཏེ་དགྲ་བཅོམ་པར་གྱུར་པ་
ལ་ཆུ་དབུས་པའམ་ཉི་མ་གུང་པར་གྲགས་པའི་གཙོ་བོ་ལ་སྤྱིར་བསྟན་པ་སྐྱོངས་
ཤིག་གསུངས་པ་དང་ཁྱད་པར་དུ་ཁ་ཆེའི་ཡུལ་དུ་བསྟན་པ་སྤེལ་བར་གདམས་ཏེ་
མྱ་ངན་ལས་འདས། ཤཱ་ནའི་གོས་ཅན་གྱིས་སངས་རྒྱས་བསྟན་པ་གོང་དུ་སྤེལ་
བས་དགྲ་བཅོམ་པ་ཁྲི་ཕྲག་དང༌། བདེན་པ་མཐོང་བ་གསུམ་ཙམ་བྱུང་ཞེས་
ཡོངས་སུ་གྲགས། དེ་ནས་སྤོས་འཚོང་སྦས་པའི་བུ་ཉེར་སྦས་རབ་ཏུ་བྱུང་ནས་
བསྟན་པ་གཏད་པས། སྟོན་པ་མྱ་ངན་ལས་འདས་ནས་ལོ་བརྒྱ་སོང་བའི་དུས་
ན་མཚན་མེད་པའི་སངས་རྒྱས་ཀྱིས་སངས་རྒྱས་ཀྱི་བྱ་བ་བྱེད་དོ་ཞེས་ལུང་བསྟན་
པ་བཞིན། འཕགས་པ་ཉེར་སྦས་ཀྱིས་དད་ལོག་སྡིག་ཅན་མང་པོ་དམ་པའི་ཆོས་
ལ་བཀུག དེ་ནས་བྲམ་ཟེའི་བུ་ནི་ཏི་ཀ་ རབ་ ཏུ་བྱུང་ནས་ བསྟན་ པ་ གཏད།།
དེས་ལོག་པའི་ལམ་ལ་ཞུགས་པའི་རྒྱལ་རིགས་བྲམ་ཟེའི་བུ་མང་པོ་ཆོས་ལ་བསྐུར་
ཏེ་སངས་རྒྱས་ཀྱི་བསྟན་པ་རྒྱ་ཆེར་སྤེལ། དེ་ནས་འཕགས་པ་ནག་པོའི་ཞབས་
ཀྱིས་སིངྒ་ལའི་གླིང་དུ་བྱོན་ནས་སངས་རྒྱས་བསྟན་པ་སྤེལ་བ་སོགས་མཛད་
འཕྲིན་སྔར་བས་རྒྱ་ཆེར་སྤེལ་བ་དང་། སྐྱ་བསེང་གི་རིགས་མཐོང་བ་ཞེས་པའི་
བུ་ལེགས་མཐོང་ལ་སངས་རྒྱས་ཀྱི་བསྟན་པ་གཏད། འཕགས་པ་ལེགས་མཐོང་
430



གིས་ལྟ་བ་ལོག་པ་ལྔ་བརྒྱ་ཙམ་བཏུལ། རྒྱ་གར་ལྷོ་ཕྱོགས་ཀྱི་ཁུལ་དུ་གཙུག་ལག་
ཁང་མང་པོ་རྒྱག་བཏབ། དགེ་འདུན་གྱི་སྡེ་བཙུགས། གླིང་ཕྲན་མང་པོ་ལའང་
སངས་རྒྱས་བསྟན་པའི་རྟེན་བཙུགས། རྒྱ་ནག་ཡུལ་དུའང་སངས་རྒྱས་ཆོས་
ལུགས་ཅུང་ཟད་དར་བ་མཛད་དེ་དགོངས་པ་མྱ་ངན་ལས་འདས། རྒྱལ་ཚབ་
འོད་སྲུངས་ནས་འཕགས་པ་ལེགས་མཐོང་བར་སངས་རྒྱས་བསྟན་པའི་གཏད་
རབས་བདུན་ཞེས་གྲགས་པ་དང་། དེའི་སྟེང་གོང་དུ་སྨོས་པའི་ཆུ་དབུས་པའམ་
ཉི་མ་གུང་པ་བསྣན་པས་བསྟན་པའི་གཏད་རབས་བརྒྱད་ཞེས་ཡོངས་སུ་གྲགས་
ཆེ་བར་གྱུར། དེ་རྣམས་ཀྱི་མཛད་པ་བསམ་ལས་འདས་པས་སངས་རྒྱས་ཉིད་
དང་གཉིས་སུ་མེད་ཅེས་གསུངས། དེའི་རྗེས་སུ་སངས་རྒྱས་བསྟན་པའི་འཕེལ་
གྲིབ་དབང་གིས་དགྲ་བཅོམ་པ་མང་དུ་བྱོན་ཡང་དེ་དག་དང་མཛད་པ་མཉམ་པ་
ནི་ཤིན་ཏུ་དཀའ་བའི་གནས་སུ་གྱུར་པ་བཅས་སོ། ། དེ་ནས་ང་ཡི་བཀའ་རྣམས་
ལེགས་པར་བསྡུ་བར་ཞེས་གསུངས་པ་ལྟར། སངས་རྒྱས་ཆོས་ལུགས་ཀྱི་ལོ་རྒྱུས་
ཐོག་སངས་རྒྱས་ཀྱིས་གསུངས་པའི་བཀའ་ཡོད་ཚད་སློབ་མའི་གཙོ་བོ་རྣམས་
ཀྱིས་ཕྱོགས་བསྡུས་མཛད་ཐེངས་བཞི་གནང་བ་ལ་བཀའ་བསྡུ་ཞེས་འབོད། དེ་
ཡང་ བཀའ་ བསྡུ་ཐེངས་ བཞི་ པོ་ སོ་ སོའི་ལོ་རྒྱུས་ རགས་ ཙམ་ བཀོད་པ་འདི་
ལྟར། །
གཅིག བཀའ་བསྡུ་དང་པོའི་སྐབས་བཤད་པ། །
སངས་རྒྱས་བཅོམ་ལྡན་འདས་དགོངས་པ་བདེ་བར་གཤེགས་པའི་ལོ་ཕྱི་
མའི་དབྱར་དུས་ཏེ་སྤྱི་ལོའི་གོང་ལོ་ལྔ་བརྒྱ་བཞི་བཅུ་ཞེ་ལྔ་ལོར་བཀའ་བསྡུ་དང༌
པོ་མཛད། འདི་ཚོགས་དགོས་པའི་རྩ་བའི་འབྱུང་རྐྱེན་ནི། སངས་རྒྱས་མྱ་ངན་
ལས་འདས་རྗེས་རེ་ཞིག་སློབ་མ་རྣམས་ཏིང་ངེ་འཛིན་སྒོམ་པ་གཙོ་བོར་བྱས་ཏེ་
བཞུགས་པས་ཆོས་འཆད་ཉན་ལ་སྤྲོ་བ་མེད་པར་གྱུར་བས་དེ་ད་མེད་སྐྱེ་བོ་མང་
པོས་འཕྱ་སྨོད་ཡང་ཡང་བྱས་པ་དེ་ཡིན་གསུངས། དེ་ཡང་ཐོག་མར་གནས་གང་
431



དུ་བསྡུ་ཞེས་པ་ལས། ཡུལ་གང་དུ་ཚོགས་མིན་སྐོར་ལ་སློབ་མ་གཙོ་བོ་རྣམས་
དགོངས་པ་མཐུན་མིན་བྱུང་བ་སྟེ། 《ཀློང་ཆེན་ཆོས་འབྱུང》ལས། ས སངས་
རྒྱས་འདས་པའི་ཕྱི་ལོ་དབྱར། བཀའ་ཡི་བསྡུ་བ་དང་པོ་མཛད་དེ། གནས་
གང་དུ་བསྡུ་ཞེས་བགྲོས་པ་ལས། དེར་ཁ་ཅིག་ན་རེ་རྩྭ་མཆོག་ཏུ་བྱ་ཟེར་བ་ལ།
དེར་སྔོན་སངས་རྒྱས་འདས་པའི་ཤུལ་ཡིན་ཏེ། འདས་པ་རྒྱུས་མེད་པ་ཀུན་གྱིས་
དེ་ཡི་ལོ་རྒྱུས་ཐོས་ན་དེ་དག་མྱ་ངན་བྱེད་པ་དང་། སེམས་གཡེང་བ་དང་སྙིང་མི་
དགའ་ཟེར། ཡང་ཁ་ཅིག་ན་རེ་རྡོ་རྗེ་གདན་གྱི་རྩ་ན་ཡུལ་ཉམས་དགའ་བྱ་བ་
ཡོད་དེ། དེ་ནི་སྟོན་པ་ཆོས་ཀྱི་སྐུ་བརྙེས་པ་དང༌། བཀྲ་ཤིས་པའི་གནས་ཡིན་
པས་དེར་བྱ་བའམ། རུང་བ་དག་རྒྱལ་པོ་གསང་བའི་བྲག་ཕུག་ཏུ་རུང་བ་ཡིན་
ཏེ། དེ་ལ་ཡོན་བདག་མེད་བྱས་པས། འོ་ན་ཡུལ་མ་ག་དྷའི་ཐུབ་པ་ལུགས་
འཕགས་མོའི་གླིང་ན། སངས་རྒྱས་ཀྱི་བསྟན་པ་ལ་དད་པའི་རྒྱལ་པོ་མ་སྐྱེས་
དགྲ་བྱ་བ་ཡོད་པས། དེ་ལ་སྦྱིན་བདག་བཅོལ་ལ་བཀའ་བསྡུ་བ་བྱའོ་ཞེས་ཟེར”
(ཤོག་༡༢ ༩ - ༡༢ ༥)ཞེས་གསུངས། དུས་དེར་འོད་སྲུངས་དང་ཀུན་དགའ་
བོ་སོགས་སློབ་མ་མང་པོ་བློ་རྩེ་གཅིག་ཏུ་མཐུན་ཏེ་མོས་པ་མཛད། དེ་ནས་འོད་
སྲུངས་དང་ཀུན་དགའ་བོ་གཉིས་ཀྱིས་རྒྱལ་པོ་མ་སྐྱེས་དགྲ་འཚོལ་བར་ཕེབས་ཏེ་
ལམ་བར་རྒྱལ་པོ་དང་མཇལ་བས་སངས་རྒྱས་དགོངས་པ་མྱ་ངན་ལས་འདས་
པའི་གནས་ཚུལ་རྣམས་ཇི་བཞིན་གསོལ། དེ་མ་ཐག་ཏུ་རྒྱལ་པོ་མ་སྐྱེས་དགྲ་
དབང་མེད་དུ་བརྒྱལ། དྲན་གསོ་བའི་དུས་སུ་ཉན་ཐོས་འོད་སྲུངས་སོགས་ཀྱིས་
བཀའ་བསྡུ་ཚོགས་དགོས་པའི་དགོངས་ཚུལ་རྣམས་ཞིབ་པ་ཞུས་པས། རྒྱལ་པོ་
མ་སྐྱེས་དགྲ་ན་རེ། འོ་ན་གསང་བའི་བྲག་ཕུག་ཏུ་འདེང་ངོ༌། ཚུལ་སྦྱོར་བའི་
ཡོན་བདག་ང་ཡིས་བྱ་ལ། དབྱར་ཟླ་གསུམ་གྱི་འཚོ་བ་དང་གནས་མལ་སྦྱར་
གྱིས་དེར་གཤེགས་པར་ཞུའོ་ཞེས་གསུངས། ཐེངས་འདི་བཀའ་བསྡུའི་སྦྱིན་
བདག་ནི་ག་དྷའི་རྒྱལ་པོ་མ་སྐྱེས་དགྲ་ཡིས་མཛད། གདུས་དེར་བཀའ་བསྡུ་
མཛད་པ་པོ་རྣམས་ཀྱིས་སྔོན་སངས་རྒྱས་ཞལ་བཞུགས་པའི་སྐབས་དངོས་སུ་
432



གསན་པའི་བཀའ་རྣམས་ངག་ཐོག་ནས་གསུང་རྗེས་དགྲ་བཅོམ་པ་ལྔ་བརྒྱུས་
ནོར་འཁྲུལ་ཡོད་མེད་དཔང་པོ་མཛད་པའི་ཐབས་ལ་བསྟེན་ཏེ་བཀའ་རྣམས་
ཡང་དག་བསྡུ། དེ་ཡང་བསྡུ་བ་པོ་གཙོ་བོ་ནི། ཉན་ཐོས་འོད་སྲུངས་ཆེན་པོས་
མངོན་པའི་སྡེ་སྣོད་ཀྱི་བཀའ་རྣམས་ཀྱི་སྡུད་པ་པོ་མཛད་པ་དང་། དགྲ་བཅོམ་
པ་ཉེ་བའི་འཁོར་གྱིས་འདུལ་བའི་སྡེ་སྣོད་ཀྱི་སྡུད་པ་པོ་མཛད། ཀུན་དགའ་
བོས་མདོ་སྡེའི་སྡེ་སྣོད་ཀྱི་སྡུད་པ་པོ་མཛད། འོན་ཀྱང་སྐབས་དེར་ཉན་ཐོས་
རྣམས་བཀའ་གྲོས་མཛད་དེ་སངས་རྒྱས་ཞལ་བཞུགས་པའི་སྐབས་ཀུན་དགའ་
བོ་ལ་སྡུད་པ་པོ་གཏད་པས་ད་ལྟ་འོས་སམ་ཞེས་གྲོས་པས། འོད་སྲུངས་ཆེན་
པོས་ཉན་ཐོས་མ་འགགས་པ་ལ། འཁོར་འདིར་དེ་བཞིན་གཤེགས་པས་རབ་ཏུ་
བསྔགས་པའི་ནང་ན་དགེ་སློང་འདོད་ཆགས་དང་བཅས་པ་ཞེ་སྡང་དང་བཅས་
པ་གཏི་མུག་དང་བཅས་པ་སྲེད་པ་དང་བཅས་པ་ལེན་པ་དང་བཅས་པ་སློབ་པ་
དག་ཡོད་དོ་ཞེས་དྲག་ཏུ་གསུངས། 《ཀློང་ཆེན་ཆོས་འབྱུང》ལས་“དེ་ནས་མ་
འགགས་པས་འོད་སྲུངས་ལ་སྨྲས་པ། ཀུན་དགའ་བོ་མེད་ན། བདག་ཅག་གི་
མདོའི་དོན་ཡང་ཇི་ལྟར་འདོན། འོད་སྲུངས་ན་རེ། འདི་རྒྱ་ལ་མདོའི་དོན་
ཤེས་པའི་ཡོན་ཏན་དང་ལྡན་དུ་ཟིན་ཡང་འདི་ནི་འདོད་ཆགས་མ་སྤངས་པས་
བསླབ་པ་རྒྱུན་དུ་ཞུགས་པ་སྟེ། སྲིད་པར་མི་འོས་ཞེས་སྨྲས་པ་དང༌། དེ་ནས་
ཀུན་དགའ་བོ་དགེ་འདུན་གྱི་གསེབ་ནས་མི་དགའ་བཞིན་ཕྱིར་འགྲོ་བ་ལ་མ་
འགགས་པས་སྨྲས་པ། ཚེ་དང་ལྡན་པ་ཁྱོད་ཀྱིས་ཉོན་མོངས་པ་སྤོངས་དང་།
ཕྱིས་འབྲས་བུ་ཐོབ་ནས་བདག་ཅག་གི་དཔོན་དུ་བྱའོ་ཞེས་སྤྲོ་བ་བསྐྱེད་ནས་
བཏང་ངོ༌། །”(ཤོག་༡༣༧)ཞེས་གསུངས། དེ་ནས་ཀུན་དགའ་བོ་ཡང་སྔོན་
སྟོན་པ་བཅོམ་ལྡན་འདས་ཀྱི་ཞབས་འབྲིང་ཡུན་རིང་མཛད་པ་དང་། ཐོས་པ་
མང་པོས་རྒྱུད་གྲོལ་བ། མཆེད་གྲོགས་རྣམས་ཀྱིས་སྨྱོས་པས་ཐུགས་ལ་འགྱོད་པ་
ཚད་མེད་སྐྱེས་ནས་སྤོང་ཁང་དུ་ཞུགས་ཏེ་སྤོང་ཐག་བཅིངས། ཞག་བདུན་རིང་
བསམ་གཏན་མཛད་པས་དེ་ཉིད་དུ་འབྲས་བུ་ཐོབ་རྗེས་འོད་སྲུངས་ཆེན་པོ་
433



སོགས་ཀྱིས་ཀུན་དགའ་བོར་མདོ་སྡེའི་སྡེ་སྣོད་ཀྱི་སྡུད་པ་པོར་བསྐོས་ཏེ་བཀའ་
བསྡུའི་བྱ་བ་ལེགས་པར་མཛད། ། །
མདོར་ན། བཀའ་བསྡུ་དང་པོ་ཚོགས་པའི་དུས་ཚོད་ནི་སྤྱི་ལོའི་སྔོན་མི་ལོ་
ལྔ་བརྒྱ་བཞི་བཅུ་ཞེ་ལྔ་དང་། ཡུལ་ནི་ནྱ་གྲོ་དྷ་ཞེས་པའི་རྒྱལ་པོའི་ཁབ་གསང་
བའི་བྲག་ཕུག་ཏུ་ཡིན་ཞིང་། སྦྱིན་བདག་ནི་མ་ག་དྷའི་རྒྱལ་པོ་མ་སྐྱེས་དགྲ་དང་
སྡུད་པ་པོ་ནི། ཉན་ཐོས་འོད་སྲུངས་དང༌། ཀུན་དགའ་བོ། དགྲ་བཅོམ་པ་ཉེ་
བར་འཁོར། སྡུད་པ་པོ་དགྲ་བཅོམ་པ་ལྔ་བརྒྱ་སོགས་ཡིན་ལ། ཐེངས་འདིར་
འདུལ་བ་དང་། མདོ་སྡེ། མངོན་པ་བཅས་ཆོས་སྡེ་སྣོད་གསུམ་རྣམས་གང་
ཟག་གི་བློ་ལ་བསྡུས་པ་ཙམ་ལས་གཞུང་དུ་མ་བཀོད་ཅེས་གསུངས་སོ། །
གཉིས། བཀའ་བསྡུ་གཉིས་པའི་སྐབས་བཤད་པ། །
བཀའ་བསྡུ་གཉིས་ པ་ནི། 《ཀློང་ཆེན་ཆོས་འབྱུང》དུ་ “ སངས་ རྒྱས་
འདས་ནས་ལོ་བརྒྱ་དང་བཅུ་ལོན་པ་བྱའི་ལོ། ཡུལ་ཡངས་པ་ཅན་གྱི་རྩྭ་ཅན་གྱི་
ལྗོངས། གྲོང་ཁྱེར་སྐུ་སྨ་སྤུ་རིའི་གཙུག་ལག་ཁང་དུ། སྡེ་པ་བཅོ་བརྒྱད་པོ་ལྟ་
སྤྱོད་ལ་མཐུན་པའི་དོན་གཏན་ལ་དབབ་པའི་ཆེད་དུ། དགྲ་བཅོམ་པ་ཟླ་བ་
རྒུར་པོ་དང༌། གྲགས་པ་སོགས་མི་དགུས་མཛད་དོ། །”(ཤོག་ ༡༢༩)ཞེས་
འཁོད། དེ་བཞིན་དུ་མཁས་པ་ལྡེའུས་མཛད་པའི་རྒྱ་བོད་ཆོས་འབྱུང་རྒྱས་པ་
སོགས་ལའང་བཀའ་བསྡུ་ཚོགས་པའི་དུས་དང་། ཡུལ། ནང་དོན། མཛད་པ་
པོ་རྩ་བའི་ཆ་ནས་དགོངས་པ་གཅིག་མཐུན་ཡིན་ཞིང་། ཐེངས་འདིའི་བཀའ་
བསྡུའི་ནང་དོན་ནི། གང་ བསྡུས་ པའི་ཆོས་ནི་སྡེ་སྣོད་གསུམ་ པོ་ ཉིད་ ཅེས་
གསུངས་པ་དང་དུས་མཚུངས། རྒྱ་གར་ཤར་ནུབ་ཀྱི་དགེ་སློང་ཁག་དབར་ལྟ་བ་
མི་མཐུན་པ་འབའ་ཞིག་བྱུང་ཞིང་རྒྱ་ཡིག་ཏུ་བཀོད་པའི་《རྒྱ་གར་གྱི་ལོ་རྒྱུས་ཆེ་
མོ》དང་《རྒྱ་གར་གྱི་སངས་རྒྱས་ཆོས་ལུགས་ཀྱི་ལོ་རྒྱུས》སོགས་དེབ་ཐེར་ཁག་ལ་
གཞིགས་ན། རྒྱུན་སྲོལ་གྱི་ལྟ་བ་འཛིན་པའི་རྒྱ་གར་ནུབ་ཕྱོགས་ཀྱི་དགེ་སློང་
434



དང་། རང་མོས་ཀྱི་བསམ་བློའི་འདུ་ཤེས་འཛིན་པའི་རྒྱ་གར་ཤར་ཕྱོགས་ཀྱི་
དགེ་སློང་དབར་འཚོ་བའི་སྤྱོད་ཐབས་འགའ་ཞིག་ཐོག་མི་མཐུན་པའི་རྩོད་པ་
མང་དུ་བྱུང་ ཞེས་འཁོད། དེ་བཞིན་《དུང་དཀར་ཚིག་མཛོད་ཆེན་མོ》ལ་
“ཡངས་པ་ཅན་ན་ཡོད་པའི་དགེ་སློང་རྣམས་ཀྱིས་རུང་བ་མ་ཡིན་པའི་གཞི་བཅུ་
སྟེ། ༡.ཧུ་ལུ་ལུ་ཡི་རུང་བ་དང་། ༢. རྗེས་སུ་ཡི་རངས་པ་རུང་བ། ༣. ས་རྐོ་
བ་དང་རྐོ་རུ་འཇུག་པའི་རུང་བ། ༩.ཆང་བླུགས་པའི་སྣོད་ནས་ཆང་ཧུབ་ཀྱིས་
མི་འཐུང་བར་བཞིབས་ནས་འཐུང་བས་རུང་བར་བྱེད་པ། ༥. ཇི་སྲིད་ནམ་
ཚོའི་བར་དུ་བྱིན་གྱིས་བརླབས་པའི་ལན་ཚ་དུས་རུང་གི་སྨན་དང་བསྲེས་པས་
རུང་བར་བྱེད་པ། ༦ ལམ་ཐག་དཔག་ཚད་གཅིག་དང་དཔག་ཚད་ཕྱེད་དུ་
སོང་སྟེ་མཉམ་དུ་འདུས་ཤིང་ཟས་ཟོས་པས་ལམ་གྱིས་རུང་བར་བྱེད་པ། ༧.
ལྷག་པོར་མ་བྱས་པའི་བཟའ་བ་དང་བཅའ་བ་སོར་མོ་གཉིས་ཀྱིས་རུང་བ་བྱེད་
པ། ༨.འོ་མ་བྲེ་གང་དང་ཞོ་བྲེ་གང་མཉམ་དུ་དཀྲུགས་ཏེ་དུས་མ་ཡིན་པར་ཟ་
ཞིང་བསྲེས་པས་རུང་བར་བྱེད་པ། ༩. གདིང་བ་རྙིང་པ་ནས་མཐོ་གང་གི་ཚད་
ཀྱིས་གདིང་བ་གསར་པ་ལ་མ་སླན་པར་ལོངས་སྤྱོད་པས་རུང་བ། ༡༠. ལྷུང་
བཟེད་ལ་དྲི་ཞིམ་པོས་བྱུགས་ཏེ་མེ་ཏོག་གི་ཕྲེང་བས་བརྒྱན་པ་དགེ་སློང་གི་མགོ་
ལ་བཞག་སྟེ་ལམ་པོ་ཆེ་དང་བཞི་མདོར་སོང་ནས་ལྷུང་བཟེད་འདི་ནང་དུ་སྦྱིན་
པ་བྱིན་པ་དང་། དངོས་པོ་འབུལ་ངན་བསོད་ནམས་ཆེན་པོ་ཡོད་ཚུལ་ གྱི་
བསྔགས་བརྗོད་བྱས་ཚེ་གསེར་དངུལ་སོགས་རིན་པོ་ཆེའི་རིགས་ལ་ལོངས་སྤྱད་
ཀྱང་ཉེས་པ་མེད་པའི་རུང་བ་བཅས་ཏེ་རུང་བ་བཅུ་པོ་དེ་དག་བྱས་ན་སངས་
རྒྱས་ཀྱིས་ཉེས་པ་ཡོད་པར་གསུངས་པ་རྣམས་ཀྱང་ཉེས་མེད་དུ་འགྱུར་ཐུབ་ཟེར་
ནས་རུང་བ་མ་ཡིན་པའི་གཞི་བཅུ་ཟེར་བ་གསར་དུ་བཏོད། རྒྱུ་ནོར་དང་
བཟའ་བཏུང་མང་པོ་གསོག་འཇོག་བྱས་ཏེ་ཆོས་ཁྲིམས་བག་ཡངས་སུ་སྤྱོད་པའི་
གནས་ཚུལ་བྱུང་བ་དེ་ཡིན།”(ཤོག་ ༡༦༩ - ༡༧༠）ཞེས་འཁོད་པ་ལྟར་ན་
སངས་རྒྱས་ཞལ་བཞུགས་པའི་སྐབས་སུ་འདུལ་ཁྲིམས་དར་གྱི་མདུད་པ་ཞེས་ཧ་
435



ཅང་དམ་པས་རང་དབང་གི་བསམ་བློའི་འདུ་ཤེས་འཛིན་པའི་དགེ་སློང་ཁག་
གཅིག་གིས་སངས་རྒྱས་དགོངས་པ་མྱ་ངན་ལས་འདས་རྗེས་དེའི་བཀའ་ལས་
འགལ་ཏེ་ཆོས་ཁྲིམས་བག་ཡངས་སུ་གཏོང་བའི་བསམ་ཚུལ་མང་དུ་བཏོན་པ་
དེར་འདུལ་བའི་གཞུང་ལས་ལུང་དྲངས་ཏེ། རུང་བ་མ་ཡིན་པའི་གཞི་བཅུ་ལ་
རེ་རེ་བཞིན་འགག་པ་ཚ་ནན་མཛད། དེ་ནས་ བཟུང་རྒྱ་གར་ཤར་ནུབ་ཀྱི་
སངས་རྒྱས་ཆོས་ལུགས་པའི་དབར་ལ་འདོད་ཚུལ་མི་མཐུན་པ་མང་དུ་བྱུང༌།
གོང་དུ་སྨྲས་པ་ལྟར། ཐེངས་འདིའི་བཀའ་བསྡུའི་ནང་དོན་གཞན་ཞིག་
ནི། འདུལ་བ་དང་། མདོ་སྡེ། མངོན་པ་བཅས་སྡེ་སྣོད་གསུམ་པོ་དེ་རང་ཡིན།
དུས་དེར་དགྲ་བཅོམ་པ་བདུན་བརྒྱ་གཅིག་ཏུ་འདུས་ཏེ་བཀའ་ཐམས་ཅད་ལྷག་
ཆད་མེད་པར་གསུངས་པ་རྣམས་གཞུང་དུ་མ་བཀོད་པར་བློ་ལ་བསྡུས་སོ། །
མདོར་ན། བཀའ་བསྡུ་གཉིས་པ་ཚོགས་པའི་ལོ་དུས་སྐོར་ལ་སྔོན་བྱོན་
མཁས་པ་རྣམས་ཀྱི་བཞེད་སྲོལ་མི་འདྲ་བ་ཕྲན་ཙམ་བྱུང་ཡོད་རུང་། འདིར་
ཀུན་མཁྱེན་ཀློང་ཆེན་རབ་འབྱམས་པའི་དགོངས་ཚུལ་ལྟར་ན། སྟོན་པ་མྱ་ངན་
ལས་འདས་ནས་མི་ལོ་བརྒྱ་དང་བཅུ་སྟེ་སྤྱི་ལོའི་སྔོན་ལོ་བཞི་བརྒྱ་སུམ་ཅུ་སོ་
བཞིར་འདོད། ཡུལ་ནི་ཡངས་པ་ཅན་གྱི་རྩྭ་ཅན་གྱི་ལྗོངས། གྲོང་ཁྱེར་སྐུ་སྨ་སྤུ་
རིའི་གཙུག་ལག་ ཁང་། སྦྱིན་ བདག་ ནི་ རྒྱལ་ པོ་ དྷརྨ་ ཨ་ ཤོ་ ཀ་ཡིས་ མཛད།
བཀའ་བསྡུ་འདིའི་མཛད་པ་པོ་ནི། དགྲ་བཅོམ་པ་ཟླ་བ་རྒུར་པོ་དང་། གྲགས་
པ་སོགས་ཉན་ཐོས་དགུས་མཛད་གསུངས། སྡུད་པ་པོ་ནི་དགྲ་བཅོམ་པ་བདུན་
བརྒྱ་སོགས་ཡིན་ཞིང་། ཐེངས་འདིའི་བཀའ་བསྡུའི་ཐབས་དང་ནང་དོན་ནི།
ཡངས་པ་ཅན་གྱི་དགེ་སློང་རྣམས་ཀྱིས་གསར་དུ་བཏོད་པའི་རུང་བ་མ་ཡིན་པའི་
གཞི་བཅུ་དེར་རེ་རེ་བཞིན་དགག་པ་མཛད་པ་དང་། དུས་མཚུངས་གང་བསྡུས་
པའི་ཆོས་ནི་སྡེ་སྣོད་གསུམ་ཉིད་དོ་གསུངས་པ་ལྟར། དགྲ་བཅོམ་པ་རྣམས་ཀྱིས་
བཀའ་ཐམས་ཅད་ཆད་ལྷག་མེད་པར་གསུངས་པ་རྣམས་གཞུང་མ་བཀོད་པར་
བློ་ལ་བསྡུས་སོ་ཞེས་གསུངས་པ་ལྟར་རོ། །
436



གསུམ། བཀའ་བསྡུ་གསུམ་པའི་སྐབས་བཤད་པ། །
རྒྱ་ཡིག་ཏུ་བཀོད་པའི་《རྒྱ་གར་གྱི་སངས་རྒྱས་ཆོས་ལུགས་ཀྱི་ལོ་རྒྱུས》ཞེས་
པ་སོགས་ལ་གཞིགས་ན་བཀའ་བསྡུ་གསུམ་པ་ཚོགས་པའི་དུས་དང་། དགོས་པ་
སོགས་ཀྱི་སྐོར་ལ་བཤད་སྲོལ་མི་འདྲ་བ་མང་བ་སྟེ། ཚོགས་པའི་དུས་ནི་སྟོན་པ་
མྱ་ངན་ལས་འདས་ནས་ལོ་ཉིས་བརྒྱ་སུམ་ཅུར་འདོད་པ་དང་། ལ་ལས་ལོ་སུམ་
བརྒྱ་སུམ་ཅུ་སོ་བདུན། ཡང་ལ་ལས་ལོ་བཞི་བརྒྱ་ཐམ་པ་སོགས་བཞེད་པ་མི་
འདྲ་བ་ཤིན་ཏུ་མང་ཞིང་། རང་ཅག་ཡུལ་དུ་བུ་སྟོན་རིན་ཆེན་གྲུབ་ཀྱིས་མཛད་
པའི་《བུ་སྟོན་ཆོས་འབྱུང》ལས་“བསྡུ་བ་གསུམ་པ་ནི། ལུང་ན་མེད་པས་མི་
མཐུན་པ་ཅི་རིགས་སྣང་སྟེ། ཁ་ཅིག་སྟོན་པ་འདས་ནས་ལོ་བརྒྱ་དང་སུམ་ཅུ་རྩ་
བདུན་ལོན་པ་ན་རྒྱལ་པོ་དགའ་བ་དང་པདྨ་ཆེན་པོ་ཞེས་བྱ་བ་བྱུང་བས་གྲོང་
ཁྱེར་སྐྱ་བོའི་ ཕུར་ གནས་ བརྟན་འོད་སྲུངས་ཆེན་པོ་དང་བླ་མ་ལ་ སོགས་ པ་
བཞུགས་པའི་དུས་སུ་བདུད་སྡིག་ཅན་བཟང་པོ་ཞེས་བྱ་བ་དགེ་སློང་གི་ཆ་བྱད་
དུ་བྱས་ནས་རྫུ་འཕྲུལ་སྣ་ཚོགས་བསྟན་ཏེ། དགེ་འདུན་རྣམས་ཕྱེ་ནས་བསྟན་པ་
དཀྲུགས་ཏེ་དེའི་ཚེ་གནས་བརྟན་ཀླུའི་སྡེ་དང་ཡིད་འོང་གི་དུས་སུ་སྡེ་པ་སོ་སོར་
གྱེས་ནས་ལོ་དྲུག་ཅུ་རྩ་གསུམ་ན་གནས་བརྟན་གནས་མའི་བུས་བསྟན་པ་བསྡུས་
སོ་ཞེས་ཟེར་རོ། ཁ་ཅིག་སྟོན་པ་འདས་ནས་ལོ་བརྒྱ་དང་དྲུག་ཅུ་ན་གྲོང་ཁྱེར་མེ་
ཏོག་གིས་ རྒྱས་ པ་ཞེས་པར་རྒྱལ་པོ་མྱ་ངན་མེད་བྱུང་བའི་ཚེ་དགྲ་བཅོམ་པ་
རྣམས་ལེགས་པར་སྦྱར་བ་དང་ཐ་མལ་པ་དང་ཟུར་ཆག་དང་ཤ་ཟའི་སྐད་ཀྱིས་
སྟོན་པའི་གསུང་རབ་འདོན་པ་ལས་སློབ་མ་རྣམས་སོ་སོར་གྱེས་པས་སྡེ་པ་བཅོ་
བརྒྱུད་དུ་གྱུར་ཏེ་གྲུབ་མཐའ་མི་མཐུན་པ་སྣ་ཚོགས་ཀྱིས་བསྟན་པ་དཀྲུགས་པ་ན་
དགྲ་བཅོམ་པ་དང་སོ་སོའི་སྐྱེ་བོ་མཁས་པ་རྣམས་ཛ་ལནྡྷ་རའི་དགོན་པར་འདུས་
ནས་བསྡུས་ཏེ། དེ་ཚེ་སྟོན་པ་འདས་ནས་ལོ་སུམ་བརྒྱ་ལོན་ཟེར”(ཤོག་༡༣ ༡)
ཞེས་གསུངས། དེའི་ཐོག་ནས་བཀའ་བསྡུ་གསུམ་པ་ཇི་ལྟར་འཚོགས་པ་དང་
437



དགོས་པ་སོགས་ཀྱི་སྐོར་བཞེད་པ་མི་མཐུན་པ་མང་དུ་གནས་པ་གསལ་པོར་
རྟོགས་ཐུབ། །
དེ་ལྟར་ན་བཀའ་བསྡུ་གསུམ་པ་ཇི་ལྟར་འཚོགས་པའི་སྐོར་ལ། མཁས་པ་
ལྡེའུས་མཛད་པའི་《རྒྱ་བོད་ཀྱི་ཆོས་འབྱུང་རྒྱས་པ》ལས་“ བསྡུ་བ་གསུམ་པ་ལ་
ཡང་དོན་བདུན་གྱིས་སྟོན་ཏེ། དེ་ཡང་སྟོན་པ་འདས་ནས་ལོ་སུམ་བརྒྱ་ནའོ། །
གནས་ཁ་ཆེའི་ཡུལ་གྱི་ཀུན་དགའ་ར་བའི་གྲོང་ཁྱེར་ཛ་ལནྡྷ་རའི་དགོན་པ་ཏེ།
དེའི་གྲོང་གི་བྱེ་བྲག་ཀུ་ན་བི་ནར་རོ། ། སྡུད་པ་པོ་ནི་སྐྱེ་བོ་ཐ་མལ་པའི་བྱང་ཆུབ་
སེམས་དཔའ་ སུ་ན་ མི་ ཏྲ་ དང༌། དགྲ་ བཅོམ་ པ་ པུཏཎི་ ཀའོ། དགེ་འདུན་
འདུས་པའི་ཚད་ནི་བྱང་ཆུབ་སེམས་དཔའ་ལྔ་བརྒྱ། དགྲ་བཅོམ་པ་ལྔ་བརྒྱ།
སོ་སོ་སྐྱེ་བོ་ཁྲི་སྟོང་དྲུག ཚུལ་སྦྱོར་བའི་ཡོན་བདག་དང་། གསོལ་བ་འདེབས་
པ་གཉིས་ཀ་རྒྱལ་པོ་ཀ་ནི་ཀ་ཏེ། དེས་དབྱར་ཟླ་གསུམ་དུ་འཚོ་བ་དང་། གདན་
མལ་སྦྱར། རྒྱལ་པོ་དེ་ཡང་བློ་དང་ཤེས་རབ་དང་ལྡན་པ་དད་པ་ཆེ་བ་ཆོས་ལ་
མོས་པ་ཞིག་སྟེ། དེས་སངས་རྒྱས་ཀྱི་ཆོས་བཀའ་འདི་རྣམས་ལ་ལྷད་ཞུགས་སམ་
མ་ཞུགས་གཟིགས་པས་སྔ་མ་བས་གཞུང་ཉམས་པར་མཐོང་ནས། བསྡུ་བ་བྱས་
པས། སོ་སོ་སྐྱེ་བོ་མི་བརྗེད་པའི་གཟུངས་མ་ཐོབ་པ་རྣམས་ལྷག་ཆད་དུ་འདོན་
པར་འདུག་ནས། དུས་དེར་སངས་རྒྱས་ཀྱི་བཀའ་ཡུན་རིང་དུ་གནས་པར་བྱ་བ་
དང༌། མ་འོངས་པའི་སེམས་ཅན་རྣམས་ལ་ཕན་གདགས་པའི་ཕྱིར། བཀའ་སྡེ་
སྣོད་རྣམས་གཞུང་ཚིག་ཡི་གེར་བསྡུས་ཏེ། པོ་ཏི་དང་གླེགས་བམ་དུ་བྲིས་ལ།
དེ་ལ་སྤོས་ཀྱི་གླང་པོ་ཆེའི་ཁལ་ལྔ་བརྒྱ་བྱུང་ནས། དེ་དག་ལ་རབ་གནས་བྱས་ཏེ་
བཞག་གོ” ( ཤོག་ ༡༦༧）ཞེས་ གསུངས་ པ་ ལྟར། བཀའ་ བསྡུ་ གསུམ་ པ་
འཚོགས་པའི་དུས་དང་། ཡུལ། སྡུད་བ་པོ། དགེ་འདུན་འདུས་པའི་ཚད།
ཡོན་བདག དགོས་པ། འབྲས་བུ་བཅས་ཁག་བདུན་གྱི་སྒོ་ནས་གསལ་བར་
བསྟན། དུས་ མཚུངས་ བསྡུ་ བའི་ དགོས་ པ་ ལ་《བུ་ སྟོན་ ཆོས་ འབྱུང》ལས་
“དགོས་པ་ནི། གྱེས་པ་བཅོ་བརྒྱུད་བཀའ་མ་ཡིན་པའི་དོགས་པ་བསལ་བའི་
438



ཕྱིར”(ཤོག་༡༣ ༡）ཞེས་གསུངས་པ་ལྟར། ལྟ་བ་མི་མཐུན་པ་འགའ་ཞིག་གིས་
སངས་རྒྱས་ཆོས་ལུགས་ཀྱི་གཞུང་དང་མི་མཐུན་པའི་ལྟ་བ་གསར་པ་མང་དུ་སྤེལ་
བས་ཐོག་མར་དགེ་སློང་གནས་བརྟན་བགྲེས་པའི་ཕྱོགས་གཅིག་དང་། གཞོན་
པ་མང་ཆེ་བའི་ཕྱོགས་གཉིས་སུ་གྱེས། དེ་ནས་ཕྱོགས་གཉིས་ལས་ནང་གསེས་
ཕྱོགས་ཁག་མང་དུ་གྱེས་ནས་ཉན་ཐོས་སྡེ་པ་བཅོ་བརྒྱད་ཅེས་གྲགས། འདི་ནི་
མཁས་པ་ལྡེའུས་མཛད་པའི་《རྒྱ་བོད་ཆོས་འབྱུང་རྒྱས་པ》ལས་“རྩ་བ་བཞི་ལས་
དང་པོ་ཐམས་ཅད་ཡོད་པར་སྨྲ་བ་ལས། བདུན་དུ་གྱེས་ཏེ། གཞི་ཐམས་ཅད་
ཡོད་པ་སྨྲ་བ་དང༌། འོད་སྲུངས་སྡེ། ཆོས་སྲུང་སྡེ། མང་ཐོས་སྡེ། གོས་དམར་
ཅན་གྱི་སྡེ། རྣམ་པར་ཕྱེ་སྟེ་སྨྲ་བའི་སྡེ། ས་སྲུང་གི་སྡེའོ། །
དགེ་འདུན་ཕལ་ཆེན་པའི་སྡེ་ལྔའོ། ཤར་གྱི་རི་བོ་པའི་སྡེ། ནུབ་ཀྱི་རི་བོ་
པའི་སྡེ། གངས་རིར་གནས་པ། འཇིག་རྟེན་འདས་པར་སྨྲ་བའི་སྡེ། བཏགས་
པར་སྨྲ་བའི་སྡེའོ། །
དགེ་འདུན་གནས་བརྟན་པའི་སྡེ་གསུམ་སྟེ། རྒྱལ་བྱེད་ཚལ་ན་གནས་
པའི་སྡེ། འཇིགས་བྱེད་ན་གནས་པའི་སྡེ། གཙུག་ལག་ཁང་ན་གནས་པའི་སྡེ།
དགེ་འདུན་མང་པོས་བཀུར་བའི་སྡེ་གསུམ་སྟེ། ས་སྒྲོགས་རི་དྭགས་ཀྱི་སྡེ།
སྲུང་བའི་སྡེ། གནས་མ་བུའི་སྡེའོ། ་།”(ཤོག་ ༡༦༨) ཞེས་འབོད། སྐབས་
དེར་རྩ་བའི་སྡེ་བཞི་དང༌། ནང་གསེས་དབྱེ་ན་ཉན་ཐོས་སྡེ་པ་བཅོ་བརྒྱད་དུ་
གྱེས་ཏེ། རྒྱལ་པོ་མྱ་ངན་བྲལ་གྱི་རིང་དང༌། དཔའ་བོའི་སྡེའི་ཚེ་སྨད། རྒྱལ་པོ་
དགའ་བོ་དང་པདྨ་ཆེན་པོའི་མི་ཚེ་ཧྲིལ་པོ། རྒྱལ་པོ་ཀ་ཎི་ཀའི་ཚེ་སྟོད་བཅས་ལོ་
དྲུག་ཅུ་རེ་གསུམ་གྱི་བར་དུ་རྩོད་པ་ཆེན་པོ་བྱུང་ཞིང༌། སྔ་རྗེས་སུ་རྩོད་གླེང་ཆེ་
ཆུང་སྣ་ཚོགས་བྱུང་བ་བསྡོམས་ན་ལོ་བརྒྱ་མ་ཟིན་ཙམ་བྱུང་ཞེས་གསུངས། །
མདོར་ན། བཀའ་བསྡུ་གསུམ་པ་ཚོགས་པའི་དུས་ནི་སྟོན་པ་བཅོམ་ལྡན་
འདས་དགོངས་པ་མྱ་ངན་ལས་འདས་ནས་མི་ལོ་སུམ་བརྒྱ་སྟེ་སྤྱི་ལོའི་གོང་ལོ་
ཉིས་བརྒྱ་བཞི་བཅུ་ཞེ་བརྒྱུད་དང་། ཡུལ་ནི་གྲོང་ཁྱེར་ཛ་ལནྡྷ་རའི་དགོན་པ། -
439



སྡུད་པ་པོ་བྱང་ཆུབ་སེམས་དཔའ་སུ་ན་མི་ཏྲ་དང་དགྲ་བཅོམ་པ་པུཏཎི་ཀའོ།
དགེ་འདུན་འདུས་པའི་ཚད་ནི་བྱང་ཆུབ་སེམས་དཔའ་ལྔ་བརྒྱ་སོགས་ཆིག་ཁྲི་
དྲུག་སྟོང་། ཡོན་བདག་རྒྱལ་པོ་ཀ་ནི་ཀ་ཏེ། དགོས་པ་ནི་སངས་རྒྱས་ཀྱི་བཀའ་
ཡུན་དུ་གནས་ཏེ་མ་འོངས་སེམས་ཅན་རྣམས་ལ་ཕན་པའི་ཕྱིར། བཀའ་སྡེ་སྣོད་
རྣམས་གཞུང་ཚིག་ཡི་གེར་བསྡུས་པ་དང་། རྩོད་གླེང་ཆེན་པོ་བརྒྱུད་གྱེས་པ་
བཅོ་བརྒྱད་བཀའ་མ་ཡིན་པའི་དོགས་པ་བསལ་གྱི་ཕྱིར་ཡིན་ཞེས་གསུངས་པ་
བཅས་སོ། །
བཞི། བཀའ་བསྡུ་བཞི་པའི་སྐབས་བཤད་པ། ། །
གངས་ཅན་ཡུལ་དུ་སྔོན་བྱོན་མཁས་པ་རྣམས་ཀྱིས་བརྩམས་པའི་ཆོས་
འབྱུང་དེབ་ཐེར་ཁག་ནང་། སངས་རྒྱས་དགོངས་པ་མྱ་ངན་ལས་འདས་རྗེས་
བཀའ་བསྡུ་ཆེན་པོ་ ཐེངས་ གསུམ་ སྟེ་ ཉན་ཐོས་རྣམས་ཀྱིས་ སྟོན་ པའི་ བཀའ་
རྣམས་ཡུན་དུ་གནས་པ་དང་། མ་འོངས་སེམས་ཅན་གྱི་དོན་དུ་ཕན་པའི་ཕྱིར་
རིམ་བཞིན་ཡིག་གཞུང་དུ་བཀོད་པའི་ལོ་རྒྱུས་རྣམས་གསུངས་པ་ལས་བཀའ་
བསྡུ་བཞི་པའི་སྐོར་བཀོད་པ་ཉིན་མོའི་སྐར་དང་མཚུངས། །
འོན་ཀྱང་《རྒྱ་གར་ གྱི་ལོ་ རྒྱུས་ཆེ་མོ》དང༌《རྒྱ་ གར་ སངས་ རྒྱས་ཆོས་
ལུགས》ཞེས་པའི་ནང་བཀའ་བསྡུ་ཐེངས་བཞི་པ་འཚོགས་པའི་སྐོར་གསལ་བར་
འཁོད། 《རྒྱ་གར་གྱི་ལོ་རྒྱུས་ཆེ་མོ》ལས་“ བཀའ་བསྡུ་ཐེངས་བཞི་པའམ་ཐ་མ་
དེ་ནི་རྒྱལ་པོ་ཙཱ་ནཱི་ཟེ་རྩྭ་ཡིས་སྦྱིན་བདག་གནང་སྟེ་འཚོགས་པ་དང༌། ཡུལ་ནི་
ཀསྨིར་རམ་ཁྲ་ལན་ཏཱ་(པཱང་ སྦྲ་ཕུ་ཤར་དུ་གནས)ཞེས་པ་དེ་ཡིན། ཐེངས་
འདིའི་བཀའ་བསྡུའི་ཐོག་བཀའ་སྡེ་སྣོད་གསུམ་གྱི་གཞུང་ལུགས་ལ་དཔེ་མཚོན་
འོས་པའི་མཆན་འགྲེལ་བཀོད།”(ཤོག་༩༢)ཅེས་གསུངས་པ་དང་། དེ་བཞིན་
《རྒྱ་གར་གྱི་སངས་རྒྱས་ཆོས་ལུགས་ཀྱི་ལོ་རྒྱུས》ནང་དུ། སྟོན་པ་མྱ་ངན་ལས་
འདས་ནས་མི་ལོ་བཞི་བརྒྱ་སོང་བའི་དུས་རྒྱལ་པོ་ཙཱ་ནཱི་ཟེ་སྭཱ་འདི་ཉིད་ཐམས་
440



ཅད་ཡོད་པར་སྨྲ་བར་དད་པས་དགྲ་བཅོམ་པ་ལྔ་བརྒྱ་ཐམ་པ་ཀ་ ཤི་རྨི་འར་
འདུས་ཏེ་བཀའ་བསྡུ་འཚོགས་པའི་བཤད་སྲོལ་ཡོད་ཅེས་གསུངས། 《རྒྱ་གར་
གྱི་སངས་རྒྱས་ཆོས་ལུགས་ལོ་རྒྱུས》ལ་འཁོད་པར་གཞིགས་ན། རྒྱལ་པོ་ཙཱ་ནི་ཟེ་
རྩྭ་ཡིས་དབང་བསྒྱུར་བྱེད་པའི་དུས་རབས་ནི་སྤྱི་ལོའི་སྔོན་ལོ་བཅུ་ནས་སྤྱི་ལོའི་
དུས་རབས་གསུམ་པའི་མཇུག་བར་ཡིན་ལ། མགོན་པོ་ཀླུ་སྒྲུབ་དང་། ཐོགས་
མེད། ཕྱོགས་གླང་། བྱམས་པ་སོགས་དུས་རབས་དེའི་སྐབས་བྱུང་ཞེས་གསལ་
བར་གསུངས། །
དེ་བཞིན་མཁས་པའི་གཙུག་རྒྱུན་དགེ་འདུན་ཆོས་འཕེལ་གྱིས་མཛད་པའི་
《རྒྱལ་ཁམས་རིག་པས་བསྐོར་བའི་གཏམ་རྒྱུད་གསེར་གྱི་ཐང་མ》ལས་“ གྲགས་
པས་གཙོ་མཛད་ནས་དགྲ་བཅོམ་པ་ལྔ་བརྒྱར་གཅིག་གིས་མ་ཚང་བ་ལ་བྲམ་ཟེ་
པ་ཎྜིའི་སློབ་མ་ཞིག་གིས་ཁ་བསྐངས་ཏེ་བཀའ་བསྡུ་བའི་སྦྱིན་བདག་རྒྱལ་པོ་
འདིས་བྱས་པ་བཀའ་བསྡུ་བཞི་པའམ་ ཐ་མར་གྲགས་པ་བྱས།”(ཤོག་ ༣ ༡༦）
ཞེས་གསུངས། གོང་དུ་བཀོད་པའི་རྒྱ་བོད་ལོ་རྒྱུས་ཆོས་འབྱུང་ཁག་ལ་གཞིགས་
ན། བཀའ་བསྡུ་བཞི་པ་ནི་ལོ་རྒྱུས་ཐོག་དངོས་སུ་བྱུང་མྱོང་བ་ཞིག་རེད་སྙམ།
འོན་ཀྱང་ཚོགས་པའི་དུས་དང་ཡུལ། མཛད་པ་པོའི་མཚན་སོགས་ཀྱི་སྐོར་ལོ་
རྒྱུས་ཡིག་རིགས་ཁག་དབར་མི་མཐུན་པ་མང་བས་ལེགས་པར་བརྟག་དགོས་པ་
ཞིག་འདུག །
མདོར་ན། སངས་རྒྱས་དགོངས་པ་མྱ་ངན་ལས་འདས་རྗེས་ ཉན་ཐོས་
རྣམས་ཀྱིས་སངས་རྒྱས་ཀྱི་བཀའ་ལྷད་མེད་ཡུན་དུ་གནས་པ་དང་། མ་འོངས་
སེམས་ཅན་ཀུན་ལ་སྨན་པའི་སླད་དུ་སངས་རྒྱས་དགོངས་པ་འདས་པའི་ཕྱི་ལོ་སྤྱི་
ལོའི་སྔོན་ལོ་ལྔ་བརྒྱ་བཞི་བཅུ་ཞེ་ལྔ་ལོར། ཉན་ཐོས་འོད་སྲུངས་ཀྱིས་གཙོ་བོ་
མཛད་དེ། སྔོན་སྟོན་པ་ཞལ་བཞུགས་པའི་སྐབས་དངོས་སུ་གསན་པའི་བཀའ་
རྣམས་ངག་ཐོག་ནས་ཆད་པ་མེད་པར་གསུངས་ཐོག་དགྲ་བཅོམ་པ་ལྔ་བརྒྱས་
འཁྲུལ་པ་མེད་པའི་དཔང་པོ་མཛད་པའི་ཐབས་ལ་བརྟེན་ནས་སྡེ་སྣོད་གསུམ་གྱི་
441



བཀའ་ཡང་དག་པ་ཆད་པ་མེད་པར་བློ་ལ་གཅིག་ཏུ་བསྡུས། །
དེ་ནས་སངས་རྒྱས་མྱ་ངན་ལས་འདས་ནས་མི་ལོ་བརྒྱ་དང་བཅུ་སྟེ་སྤྱི་ལོའི་
གོང་ལོ་བཞི་བརྒྱ་སུམ་ཅུ་སོ་བཞིར་བཀའ་བསྡུ་གཉིས་པ་ཚོགས། བཀའ་བསྡུ་
མཛད་པ་པོ་ནི་དགྲ་བཅོམ་པ་ཟླ་བ་རྒུར་པོ་དང༌། གྲགས་པ་སོགས་ཉན་ཐོས་
དགུས་མཛད། ཐེངས་འདིར་ དགྲ་ བཅོམ་ བདུན་བརྒྱ་འདུས་ ཏེ་ གཙོ་བོ་ མུ་
མཐུད་སངས་རྒྱས་ཀྱི་བཀའ་འཁྲུལ་པ་མེད་པ་སྡེ་སྣོད་གསུམ་བློ་ལ་བསྡུས། དེ་
བཞིན་ཐེངས་འདིའི་བཀའ་བསྡུའི་ཐོག་རྒྱུན་སྲོལ་གྱི་ལྟ་བ་འཛིན་པའི་རྒྱ་གར་
ནུབ་ཕྱོགས་ཀྱི་དགེ་སློང་དང་། རང་མོས་ཀྱི་བསམ་བློའི་འདུ་ཤེས་འཛིན་པའི་
རྒྱ་གར་ཤར་ཕྱོགས་ཀྱི་དགེ་སློང་དབར་འདུལ་ཁྲིམས་ལས་འགལ་བའི་འཚོ་བའི་
སྤྱོད་ཐབས་རུང་བ་མ་ཡིན་པའི་གཞི་བཅུའི་ཐོག་རྩོད་གླེང་ཆེན་པོ་བྱུང་། ཆོས་
ཁྲིམས་བག་ཡངས་སུ་གཏོང་བའི་ལྟ་སྤྱོད་དེ་རིགས་ལ་འདུལ་བའི་གཞུང་ལས་
ལུང་དྲངས་ཏེ། རུང་བ་མ་ཡིན་པའི་གཞི་བཅུ་ལ་རེ་རེ་བཞིན་དགག་པ་ནན་
ཏན་མཛད། དེ་ནས་བཟུང་སངས་རྒྱས་ཆོས་ལུགས་པ་ནང་ཁུལ་དུ་མི་མཐུན་
པར་རིམ་བཞིན་ཁ་གྱེས་སུ་གྱུར། ། ་
དེ་ནས་བཀའ་བསྡུ་གསུམ་པ་ཇི་ལྟར་འཚོགས་པའི་སྐོར་ལ་རྒྱ་བོད་དེ བ་
ཐེར་ཆོས་འབྱུང་ཁག་དབར་བཞེད་པ་མི་མཐུན་མང་ཞིང༌། འོན་ཀྱང་བོད་ཀྱི་
སྔོན་བྱོན་མཁས་པས་མཛད་པའི་《རྒྱ་བོད་ཀྱི་ཆོས་འབྱུང་རྒྱས་པ》སོགས་ལས་
སྟོན་པ་མྱ་ངན་ལས་འདས་ནས་མི་ལོ་སུམ་བརྒྱ་སྟེ་སྤྱི་ལོའི་གོང་ལོ་ཉིས་བརྒྱ་བཞི་
བཅུ་ཞེ་བཞིར་འཚོགས་པར་འདོད་པ་དང༌། སྡུད་པ་པོ་ནི་བྱང་ཆུབ་སེམས་
དཔའ་སུ་ན་མི་ཏྲ་དང་དགྲ་བཅོམ་པ་པུཏཎི་ཀའོ། དགེ་འདུན་འདུས་པའི་ཚད་
ནི་ཆིག་ཁྲི་བདུན་སྟོང་། ཐེངས་འདིར་བཀའ་སྡེ་སྣོད་རྣམས་གཞུང་ཚིག་ཡི་གེར་
བསྡུས་ཏེ། པོ་ཏི་དང་གླེགས་བམ་དུ་བྲིས་པས་གླང་པོ་ཆེའི་ཁལ་ལྔ་བརྒྱ་ཙམ་
བྱུང་བས་དེ་དག་ རབ་ གནས་བྱས་ཏེ་བཞག་ ཅེས་འཁོད། དེ་བཞིན་ཐེངས་
འདིའི་བསྡུ་བའི་དགོས་པ་གཞན་ཞིག་ནི། གྱེས་པ་བཅོ་བརྒྱད་བཀའ་མ་ཡིན་
442



པའི་དོགས་པ་བསལ་བའི་ཕྱིར་ཞེས་གསུངས་པ་ལྟར། ལྟ་བ་མི་མཐུན་པ་འགའ་
ཞིག་གིས་སྔར་མེད་གསར་གཏོད་ཀྱིས་སངས་རྒྱས་ཀྱི་བཀའ་དང་མི་མཐུན་པའི་
འདོད་ཚུལ་མང་དུ་བཏོན་སྟབས་ཐོག་མར་དགེ་སློང་གནས་བརྟན་བགྲེས་པའི་
ཕྱོགས་གཅིག་དང༌། གཞོན་པ་མང་ཆེ་བའི་ཕྱོགས་གཉིས་སུ་གྱེས། དེ་དག་
ལས་ནང་གསེས་ཤོག་ཁ་མང་དུ་གྱེས་ནས་ཉན་ཐོས་སྡེ་པ་བཅོ་བརྒྱད་ཅེས་གྲགས།
ཕྱོགས་ཁ་ཁག་དབར་སྔ་རྗེས་སུ་རྩོད་གླེང་ཆེ་ཆུང་སྣ་ཚོགས་བྱུང་བ་བསྡོམས་ན་
མི་ལོ་བརྒྱ་ཙམ་བྱུང་བ་དང༌། གཙོ་བོ་ནི་འདུལ་བའི་ཁྲིམས་ཀྱི་སྐོར་དང་། སྡེ་
པ་ལ་ལས་སངས་རྒྱས་ཀྱི་མཛད་པ་རྣམས་ལྷ་སྒྲུང་ལྟ་བུར་འགྱུར་བ་སོགས་ཡིན།
《རྒྱ་བོད་ཆོས་འབྱུང་རྒྱས་པ》ལས། “དེའི་དུས་སུ་བསྡུས་པའི་ཆོས་ནི་གྱེས་པའི་
སྡེ་བཅོ་བརྒྱད། རྩ་བའི་སྡེ་བཞིར་བསྡུས་ཏེ། དེ་ཡང་། ཡུལ་དོན་སློབ་དཔོན་
བྱེ་བྲག་གིས། ཐ་དད་རྣམས་ལ་བཅོ་བརྒྱད་འདོད། སྟོན་པ་ཐ་དད་ཡོད་མ་
ཡིན།”(ཤོག་༡༦༧)ཞེས་གསུངས། སྡེ་པ་བཅོ་བརྒྱད་ནི་ཡུལ་དང་དོན། སློབ་
དཔོན་གྱི་བྱ་ཐབས་མི་འདྲ་བ་ལས། སྟོན་པ་གཅིག་ཡིན་པ་ལས་ཐ་དད་མེད་
པར་རྩེ་བའི་འགལ་བ་དེ་ཙམ་མེད་པ་གསལ་བར་བསྟན། དེ་ནས་ བཟུང་
འཕགས་ཡུལ་དུ་སངས་རྒྱས་ཆོས་ལུགས་པའི་ཚོགས་པ་ཁ་འཐོར་དུ་སོང་ནས་
ནང་གསེས་ཚོགས་པ་མང་དུ་བྱུང་། ། །
དེ་ནས་བཀའ་བསྡུ་བཞི་པའི་སྐོར། གངས་ཅན་ཡུལ་གྱི་སྔོན་བྱོན་མཁས་
པ་ན་རིམ་གྱིས་གསལ་བར་མ་གསུངས་ཀྱང་། ད་ཡོད་རྒྱ་བོད་དཔྱད་གཞིའི་
ཡིག་རིགས་འགའ་ཞིག་ ཏུ་བཀའ་བསྡུ་བཞི་པ་འཚོགས་པའི་སྐོར་གསལ་བར་
བཀོད་ཅིང་། དེ་ཡང་ཟླ་འོད་རྒྱལ་པོའི་རྒྱུད་པ་རྒྱལ་པོ་ཙཱ་ནཱི་ཟེ་ཙཱ་ཡིས་ཡོན་
བདག་མཛད་པ་དང༌། ཡུལ་ནི་ཀ་ཤི་རྨི་རི། འདུས་པ་པོ་དགྲ་བཅོམ་པ་ལྔ་བརྒྱ།
དུས་ནི་སྟོན་པ་མྱ་ངན་ལས་འདས་ཏེ་ལོ་བཞི་བརྒྱ། དགོས་ པ་ནི། ཐེངས་
འདིའི་བཀའ་བསྡུའི་ཐོག་བཀའ་སྡེ་སྣོད་གསུམ་གྱི་གཞུང་ལ་དཔེ་མཚོན་འོས་པ་
མཆན་འགྲེལ་བཀོད་ཅེས་གསུངས། རྒྱལ་པོ་འདིའི་དུས་རབས་སུ་ཀླུ་སྒྲུབ་དང༌།
443



ཐོགས་མེད། ཕྱོགས་གླང་སོགས་མཁས་པའི་གཙུག་རྒྱན་དུ་མ་མི་ཡུལ་དུ་བྱོན་
པའི་དུས་ཡིན་སྟབས་ བཀའ་ སྡེ་སྣོད་གསུམ་ལ་དཔེ་ མཚོན་འོས་ པའི་ མཆན་
འགྲེལ་བཀོད་ཅེས་པ་དེ་ལོ་རྒྱུས་ཀྱི་དོན་དངོས་དང་མཐུན་སྙམ། འོན་ཀྱང་
བཀའ་བསྡུ་བཞི་པ་འཚོགས་པའི་དུས་དང་། མཛད་པོ་སོགས་སྐོར་འགལ་བ་
མང་བས་མུ་མཐུད་ཞིབ་འཇུག་ལེགས་པར་གནང་དགོས་པ་བཅས་སོ། །
གསུམ་པ། སངས་རྒྱས་ཀྱི་བཀའི་སྙིང་པོ་
སྡེ་སྣོད་གསུམ་གྱི་སྐོར། །
སངས་རྒྱས་བཅོམ་ལྡན་འདས་དགོངས་པ་མྱ་ངན་ལས་འདས་རྗེས་རྒྱལ་
ཚབ་འོད་སྲུངས་ཀྱིས་བཀའ་བསྡུ་དང་པོའི་བསྡུ་བ་པོ་གཙོ་བོ་མཛད། དེ་ནས་
རིམ་བཞིན་དགྲ་བཅོམ་པ་རྣམས་ཀྱིས་བཀའ་བསྡུ་ཐེངས་བཞི་པ་བར་མཛད་དེ་
སངས་རྒྱས་ཀྱི་བཀའ་རྣམས་མི་ཉམས་ཡུན་དུ་གནས་པ་དང༌། གདུལ་བྱ་འགྲོ་
བའི་དོན་དུ་བཀའ་སྡེ་སྣོད་རྣམས་ཡི་གེར་བཀོད་པ་མ་ཟད། སངས་རྒྱས་ཀྱི་
བསྟན་པ་གྱེན་དུ་བཏེགས་པའི་ཀ་བ་ལྟ་བུའི་སྔོན་བྱོན་མཁས་གྲུབ་རིམ་བྱོན་གྱིས་
མཆན་འགྲེལ་ཡང་དག་པ་མཛད་ནས་བསྟན་པ་རྒྱ་ཆེར་སྤེལ། །
བདག་ཅག་གི་སྟོན་པ་བཅོམ་ལྡན་འདས་ཀྱིས་རྒྱས་པ་ཉོན་མོངས་བརྒྱུད་
ཁྲི་བཞི་སྟོང་ གི་གཉེན་པོར་ཆོས་ཕུང་ བརྒྱད་ ཁྲི་ བཞི་ སྟོང་ གསུངས་ པ་ དང་།
འབྲིང་བ་ཉོན་མོངས་ཕྲ་རགས་བཅུ་གཉིས་ཀྱི་དོན་དུ་གསུངས་རབ་ཡན་ལག་
བཅུ་གཉིས་གསུངས། བསྡུས་པ་ཉོན་མོངས་དུག་གསུམ་འདུལ་བའི་མཉེན་པོ་
སྡེ་སྣོད་གསུམ་གསུངས། དེ་ཡང་ ཀློང་ཆེན་རབ་འབྱམས་ པས་ མཛད་པའི་
《ཀློང་ཆེན་ཆོས་འབྱུང》ལས་”དང་པོ་བརྒྱད་ཁྲི་བཞི་སྟོང་གསུངས་པ་ནི། ཀུན་
བྱེད་ལས། འདོད་ཆགས་འདུལ་བའི་གཉེན་པོར་གསུངས་པ་ནི། ། འདུལ་
444



བའི་སྡེ་སྣོད་ཉིས་ཁྲི་ཆིག་སྟོང་གསུངས། ། ཞེང་སྡང་འདུལ་བའི་གཉེན་པོར་
གསུངས་པ་ནི། ། མདོ་སྡེའི་སྡེ་སྣོད་ཉིས་ཁྲི་ཆིག་སྟོང་གསུངས། ། གཏི་མུག་
འདུལ་བའི་གཉེན་པོར་གསུངས་པ་ནི། ། མངོན་པའི་སྡེ་སྣོད་ཉིས་ཁྲི་ཆིག་སྟོང་
གསུངས། ། དུག་གསུམ་ཆ་མཉམ་འདུལ་བའི་གཉེན་པོར་ནི། ། སྡེ་སྣོད་གསུམ་
ལས་ཉིས་ ཁྲི་ ཆིག་ སྟོང་ གསུངས། ། སྤྱི་རུ་ བརྒྱད་ ཁྲི་ བཞི་ སྟོང་ གསུངས་ པ་
ཡང་། ། དུག་གསུམ་གཉེན་པོས་འདུལ་ཕྱིར་གསུངས་པ་ཡིན། །”(ཤོག་
༡༢༩ - ༡༢ ༥）ཞེས་གསུངས། དེ་ནི་སངས་རྒྱས་ཀྱི་བཀའ་བསྡུ་བའི་དོན་ལ་
དགོངས་ཏེ་གསུངས་པ་ལ། བཀའ་སྡེ་སྣོད་གསུམ་དུ་མ་བསྡུས་པ་གཅིག་ཀྱང་
མེད་ཅིང་། དེ་ཡང་ཐོག་མར་སྡེ་སྣོད་ཅེས་པའི་ཐ་སྙད་ཀྱི་གོ་དོན་དང་ངེས་ཚིག་
གི་སྐོར་ལ་《ཀློང་ཆེན་ཆོས་འབྱུང》ལས་“དེ་ཡང་སྡེ་ནི་བརྗོད་བྱའི་སྡེ་ལ། སྣོད་
ནི་དེ་བསྡུས་ པའི་ཕྱིར་ཏེ། དཔེར་ན་ནས་སྡུད་ པའི་སྣོད་ལ་ནས་སྣོད་ཅེས་
བརྗོད་པ་བཞིན་ནོ་...... དེ་ཡང་འདུལ་བ་ཞེས་ཅིའི་ཕྱིར་བྱ་ཞེ་ན། ལུང་དང་
ངེས་པར་བྱུང་བ་དང༌། ། བཅའ་བཞི་དང་ནི་རབ་འབྱེད་དང༌། ། དེ་ཉིད་
འདུལ་བ་ཉིད་སྤྱོད་པའོ། ། ཞེས་པའོ། ། མདོ་སྡེ་ཞེས་ ཅིའི་ཕྱིར་བྱ་ཞེ་ན།
གནས་རྣམས་ དང་ ནི་ མཚན་ ཉིད་དང་། ། ཆོས་ དོན་ སྟོན་ པས་ མདོ་ སྡེར་
བཤད། །ཅེས་པའོ། ། མངོན་པ་ཞེས་ཅིའི་ཕྱིར་བྱ་ཞེ་ན། མངོན་དུ་བྱ་ཕྱིར་
ཡང་ནས་ཡང་། ། ཟིལ་གནོན་རྟོགས་པས་མངོན་པའི་ཆོས། ། ཞེས་པས་སྡེ་
སྣོད་གསུམ་གྱི་ངེས་ཚིག་གོ”(ཤོག་༡༣༠）ཞེས་གསུངས་པ་དེས་སྡེ་སྣོད་ཅེས་
པའི་ཐ་སྙད་ཀྱི་གོ་དོན་དང་། དེའི་ངེས་ཚིག་གསལ་བར་བསྟན་ཞིང་། སྡེ་སྣོད་
གསུམ་གྱི་བརྗོད་བྱ་གཙོ་བོ་ནི་བརྗོད་བྱ་བསླབ་པ་གསུམ་དང་རྗོད་བྱེད་སྡེ་སྣོད་
གསུམ་ལ་མི་འདུས་པ་མེད་ཅིང་། དེ་ཡང་འདུལ་བའི་སྡེ་སྣོད་ཀྱིས་ལྷག་པ་ཚུལ་
ཁྲིམས་ཀྱི་བསླབ་པའི་ཤེས་གཉེན་བསྟེན་ཚུལ་དང་། སོ་ཐར་གྱི་སྡོམ་པ། རིག་
འཛིན་གྱི་སྡོམ་པ་སོགས་གསལ་བར་བསྟན་ཞིང་། ལྟ་སྒོམ་སྤྱོད་གསུམ་གྱི་སྒོ་
ནས་བཤད་ན་སྤྱོད་པ་གཙོ་བོར་བསྟན་པའི་གཞུང་ལུགས་གལ་ཆེ་ཞིག་ཡིན།
445
།



མདོ་སྡེའི་སྡེ་སྣོད་ཀྱིས་ལྷག་པ་ཏིང་འཛིན་གྱི་བསླབ་པའི་སྤྱི་གཞི་ཞི་གནས་དང་
ལྷག་མཐོང་གི་སྒོམ་རིམ་དང་། གསང་སྔགས་རྡོ་རྗེ་ཐེག་པའི་སྒོམ་རིམ་སོགས་
ནང་དོན་རྒྱས་པར་བསྟན་ཞིང་། དེ་ནི་ལྟ་སྒོམ་སྤྱོད་གསུམ་གྱི་སྒོ་ནས་དབྱེ་ན་
སྒོམ་པའི་གཞུང་གཙོ་བོར་བསྟན་པ་ཞིག་ཡིན། མངོན་པའི་སྡེ་སྣོད་ཀྱིས་ལྷག་པ་
ཤེས་རབ་ཀྱི་བསླབ་པའི་བསམ་བྱུང་གི་ཤེས་རབ་བསྐྱེད་ཚུལ་དང་། དགོས་པའི་
དོན་དང་། ལྟ་བ་རྣམ་དག་དགོས་པའི་རྒྱུ་མཚན། བདག་མེད་རྟོགས་པའི་
ཤེས་རབ་བསྐྱེད་ཚུལ། སྔགས་ཀྱི་ལྟ་བའི་ཁྱད་པར་དབྱེ་བ། དབུ་མ་རང་སྟོང་
དང་གཞན་སྟོང་གི་ལུགས་སོགས་རྒྱས་པར་བསྟན། ལྟ་སྒོམ་སྤྱོད་གསུམ་གྱི་སྒོ་
ནས་བཤད་ན། ལྟ་བ་གཙོ་བོར་བསྟན་པའི་གཞུང་ལུགས་ཁྱད་དུ་འཕགས་པ་
ཞིག་ཡིན། མདོར་ན། གཞུང་དེ་དག་གི་ནང་དོན་ནི་རྒྱ་ཆེ་ལ་གཏིང་ཟབ་པ་
ཞིག་ཡིན་པས་འདིར་རེ་རེ་བཞིན་ཞིབ་པར་བརྗོད་དཀའ་བའི་གནས་སུ་གྱུར།
དེའི་སྐོར་ཞིབ་པར་མཁྱེན་འདོད་ན་ཀོང་སྤྲུལ་ཡོན་ཏན་རྒྱ་མཚོས་མཛད་པའི་
《ཤེས་བྱ་ཀུན་ཁྱབ》སོགས་སྔོན་བྱོན་མཁས་གྲུབ་རྣམས་ཀྱི་ཚད་ལྡན་གཞུང་
ལུགས་ཁག་ལ་གཟིགས་པར་ཞུ། །
བཞི་པ། གངས་ཅན་བོད་ཀྱི་ཡུལ་དུ་ནང་རིག་པའི་
བསྟན་པ་ཇི་ལྟར་དར་བའི་སྐོར། །
སངས་རྒྱས་ཆོས་ལུགས་ནི་སྤྱི་ལོའི་དུས་རབས་བཞི་པར་རྒྱ་གར་འཕགས་
པའི་ཡུལ་ནས་བོད་དུ་ཚུར་དར་བ་ཞིག་ཡིན་ཀྱང་། འཕགས་ཡུལ་དུ་བསྟན་
པའི་འཕེལ་སྒྲིབ་རིམ་པ་བྱུང་བའི་དབང་གིས་ད་ལྟའི་ཆར་རྒྱ་གར་འཕགས་པའི་
ཡུལ་ལས་གངས་ཅན་བོད་འདི་གཞུང་ལུགས་ཁུངས་བཙན་ཞིང་ཆ་ཚང་བ་ཞིག་
ཡིན། བོད་ཀྱི་ལོ་རྒྱུས་དེབ་ཐེར་ཁག་ལ་འཁོད་པར་གཞིགས་ན། སངས་རྒྱས་
446



བསྟན་པ་ཕྱི་དར་དུས་ཇོ་བོ་རྗེ་དཔལ་ལྡན་ཨ་ཏི་ཤ་བསམ་ཡས་གཙུག་ལག་ཁང་
དུ་ཞབས་བཅགས་པའི་དུས་སུའང་ཇོ་བོ་རྗེའི་ཞལ་ནས། རྒྱ་དཔེ་མང་པོ་འདི་
ལྟ་བུ་འཕགས་ཡུལ་དུ་མཐོང་དཀའ་བ་ཞིག་རེད། ཞེས་གསུངས་ནས་རྒྱ་དཔེ་
ཁག་གཅིག་ཞལ་བཤུས་གནང་སྟེ་འཕགས་ཡུལ་དུ་ ཕར་བསྐུར་གནང་མཛད་
ཅེས་འཁོད། དེ་བཞིན་དེང་སྐབས་ཕྱིའི་རྒྱལ་ཁག་གི་སངས་རྒྱས་ཆོས་ལུགས་ལ་
ཞིབ་འཇུག་གནང་མཁན་མཁས་པ་མང་པོས་ཀྱང་བོད་ཀྱི་བཀའ་བསྟན་གཞུང་
ལུགས་ཁག་ནི་མེད་ཐབས་མེད་པའི་གཞི་འཛིན་སའི་གཞུང་ལུགས་གལ་ཆེན་
ཞིག་ཏུ་རྩི་ཡི་ཡོད་ཅིང་། གཤམ་དུ་གངས་ཅན་ཡུལ་དུ་སངས་རྒྱས་བསྟན་པ་
དབུ་བརྙེས་པ་དང༌། སྲོལ་བཏོད་པ། དར་ཞིང་རྒྱས་པར་འཕེལ་བ། བསྟན་
པ་ཕྱི་དར་སྐབས་གྲུབ་མཐའ་ཁག་གི་སྲོལ་ཇི་ལྟར་དར་བ་སོགས་ཀྱི་སྐོར་རགས་
ཙམ་གླེང་བ་འདི་ལྟར། །
གཅིག ལྷ་ཐོ་ཐོ་རི་སྙན་ཤལ་གྱི་སྐུ་དུས་སུ་བོད་དུ་སངས་རྒྱས་
བསྟན་པ་དབུ་བརྙེས་པའི་སྐོར། །
གངས་ཅན་ཡུལ་དུ་དུས་གང་ཞིག་ཏུ་བསྟན་པ་དབུ་བརྙེས་པའི་སྐོར་ལ་
བོད་ཀྱི་ཆོས་འབྱུང་དེབ་ཐེར་ཁག་ལ་བཙན་ལྔའི་བྱེ་བྲག་ལྷ་ཐོ་ཐོ་རི་སྙན་ཤལ་གྱི་
སྐུ་དུས་སུ་ཡིན་པ་ནི་གཅིག་མཐུན་ཡིན་ཞིང་། ལྷ་ཐོ་ཐོ་རི་སྙན་ཤལ་ནི་ཡབ་ཁྲི་
ཐོག་བཙན་དང་ཡུམ་རུ་ཡོང་བཟའ་སྟོང་རྒྱལ་རྒྱ་མཚོ་གཉིས་ཀྱི་སྲས་སུ་ཤིང་ཁྱི་
ལོ་(སྤྱི་ལོ254)ལོར་སྐུ་བལྟམས། སྲིད་ཁྲིར་འཁོད་རྗེས་གཙོ་ཡི་བོན་པོ་གཡང་
སྐྱེས་དང༌། མཚོའི་བོན་པོ་འདུལ་སྲོང་། འབྲིའི་བོན་པོ་ཤོང་དྲི་གསུམ་གྱིས་སྐུ་
བོན་བྱས། རྣོ་བཟའ་མང་པོ་རྗེ་ཁབ་ཏུ་བཞེས། བཙན་པོ་དེ་དགུང་ལོ་དྲུག་
ཅུར་ཕེབས་སྐབས་གངས་ཅན་བོད་ཀྱི་ཡུལ་དུ་སངས་རྒྱས་བསྟན་པའི་དབུ་
བརྙེས། དེ་ཡང་བོད་ཀྱི་ལོ་རྒྱུས་དེབ་ཐེར་ཁག་ཏུ་འཁོད་པར་གཞིགས་ན་ཐོག་
447



མར་གོང་མ་ཧན་མིང་ཏིའི་ཡུང་ཕིན་ཁྲི་ལོ་བཅུ་བར་(སྤྱི་ལོ67)རྒྱ་གར་འཕགས་
པའི་ཡུལ་ནས་རྒྱ་ནག་ཡུལ་དུ་དར། དེའི་དུས་སུ་པཎྜི་ཏ་ཛུ་ཧ་ལམ་ཟེར་བ་ཞིག་
གིས་རྟ་དཀར་པོ་གཅིག་ལ་ཐེག་པ་ཆུང་བའི་ཆོས་བཀལ་ནས་རྒྱ་ནག་ཡུལ་དུ་
འོངས། ཧོ་ནན་ཞིང་ཆེན་ལོ་ཡང་ཞེས་པའི་ཡུལ་དེར་སྦའེ་རྨ་སེ་སྟེ་རྟ་དཀར་
དགོན་ཞེས་པའི་དགོན་གནས་ཤིག་ཕྱག་བཏབ། ཆོས་བསྒྱུར། དེ་ནས་བཟུང་
རྒྱ་ནག་ཡུལ་དུ་སངས་རྒྱས་བསྟན་པའི་དབུ་བརྙེས། རྒྱ་ཡི་ཡིག་ཚང་ཁག་ནང་
སངས་རྒྱས་ཆོས་ལུགས་དུས་ནམ་ཞིག་རྒྱ་ནག་ཡུལ་དུ་དར་མིན་སྐོར་བཞེད་པ་མི་
མཐུན་པ་ཡོད་རུང༌། གོང་མ་ཧན་མིང་ཏིའི་ཡུང་ཕིན་ཁྲི་ལོ་བཅུ་པར་རྒྱ་ནག་
ཡུལ་དུ་དར་བའི་ཐད་རྒྱ་བོད་ཡིག་ཚང་མང་པོ་གཅིག་མཐུན་ཡིན་ཞིང་འཕགས་
ཡུལ་ནས་སངས་རྒྱས་ཆོས་ལུགས་རྒྱ་ནག་ཡུལ་དུ་དར་བའི་རྗེས་སུ་ཏའོ་ཅའོ་སྟེ་
ལམ་སྟོན་ཆོས་ལུགས་དང་ཟུང་དུ་འབྲེལ་བས་རྒྱ་ནག་གི་ཁྱད་ཆོས་ལྡན་པའི་
སངས་རྒྱས་ཆོས་ལུགས་ཤིག་ཏུ་གྱུར། །
དེ་ནས་ཆུ་སྦྲུལ་(སྤྱི་ལོ333)ལོར་རྒྱ་གར་འཕགས་པའི་ཡུལ་ནས་སངས་
རྒྱས་ཆོས་ལུགས་བོད་དུ་དར་ནས་བསྟན་པའི་དབུ་བརྙེས། སྐབས་དེར་གསེར་
ཤོག་ངོས་ལ་བཻཌཱུརྱས་བྲིས་པའི་སྤང་ཀོང་ཕྱག་རྒྱུ་དང་། མདོ་སྡེ་ཟ་མ་ཏོག
ཡིད་དུ་འོང་བའི་གླེགས་བམ་རྣམ་གཉིས། གསེར་གྱི་མཆོད་རྟེན། མུ་དྲའི་ཕྱག་
རྒྱ། ཙིན་ཏ་མ་ཎིའི་རྐོས་ཕོར་རྣམ་དྲུག་(ལ་ལས་གཡུ་ཡི་མཆོད་རྟེན་བང་རིམ་
བཞི་པ་བྱས་པ་ཞེས་བྱུང་ཟེར་ཡང་ཙིན་ཏ་མ་ཎིའི་རྐོས་ཕོར་ཞེས་པ་བཅུ་གཅིག་
ཞལ་ཡིད་བཞིན་ནོར་བུ་གཟུངས་ཀྱི་རྐོས་ཕོར་ཞིག་དང་། མུ་དྲའི་ཕྱག་རྒྱ་ཞེས་
ཚད་ཁྲུ་གང་ཙམ་གྱི་ནོར་བུའི་རིགས་ཀྱི་རྡོ་ལ་ཡིག་དྲུག་རང་བྱོན་ཡོད་པ་ཞིག་
ཡོད་ཟེར)བཅས་པ་པཎྜི་ཏ་བློ་སེམས་འཚོ་དང་། ལོ་ཙཱ་བ་ལི་ཐི་སི་གཉིས་ཀྱིས་
བསྣམས་ཏེ་བོད་དུ་ཕེབས། ཕོ་བྲང་ཡུམ་བུ་བླ་མཁར་དུ་གདན་དྲངས་ནས་ཕྱག་
དང་མཆོད་པ་རྒྱ་ཆེར་མཛད། འོན་ཀྱང་སྐབས་དེར་གཤེན་བོན་རྣམས་དབང་
ཤུགས་ཆེ་བས་སངས་རྒྱས་ཆོས་ལུགས་སྤེལ་བར་འགོག་རྐྱེན་ཡང་མང་པོ་འཕྲད་
448



HED
སྟབས་གཤེན་རྣམས་ གནམ་ ལ་ དད་ པས་ སྐུ་གསུང་ཐུགས་ཀྱི་རྟེན་དེ་རྣམས་
གནམ་ནས་བབས་ཞེས་པའི་སྒྲུང་གཏམ་དེ་ད་བར་གང་སར་ཁྱབ། དོན་དུ་ནེལ་
པ་པཎྜི་ཏས་བོན་རྣམས་གནམ་ལ་དགའ་བས་གནམ་ནས་བབས་ཞེས་བརྗོད་
གསུངས་པ་དེ་ལོ་རྒྱུས་ཀྱི་དོན་དངོས་དང་ཡོངས་སུ་མཐུན་པ་ཞིག་རེད། དེ་
ནས་བཙན་པོ་ཐོ་ཐོ་རི་སྙན་ཤལ་གྱིས་དགོས་པའི་དབང་གིས་གཉན་པོ་གསང་བ་
ཞེས་མཚན་གསོལ་ཏེ་གསང་བའི་སྒོ་ནས་ཕྱག་དང་མཆོད་པ་གང་ཟབ་གནང༌།
ཡང་ལོ་རྒྱུས་ཡིག་རིགས་འགའ་ཞིག་ཏུ་འཁོད་པར་གཞིགས་ན། སྐབས་དེར་
གཤེན་བོན་རྣམས་དབང་ཤུགས་ཆེ་བས་པཎྜི་ཏ་བློ་སེམས་འཚོ་དང༌། ལོ་ཙཱ་བ་
ལི་ཐི་སི་གང་མྱུར་ཕྱིར་ལོག་གནང་དགོས་བྱུང་བས། 《ཀློང་ཆེན་ཆོས་འབྱུང》
ལས་“རྒྱ་གར་ནས་ཆོས་བྱོན། རྒྱ་ནག་ནས་ཧཱ་ཤང་བྱོན་ཏེ་དབུ་བརྙེས་པར་གྱུར་
རོ། །”(ཤོག་༢ ༡༩)ཞེས་གསུངས་པ་ལྟར། ལྷ་ཐོ་ཐོ་རིའི་སྐུ་ཚེའི་སྨད་དུ་རྒྱ་
ནག་ཡུལ་ནས་ཧཱ་ཤང་གདན་དྲངས་ཏེ་སངས་རྒྱས་བསྟན་པ་སྤེལ་བ་དེ་ཡང་ལོ་
རྒྱུས་དངོས་དང་མཐུན་པ་ཞིག་རེད་སྙམ། དེ་བཞིན་བོན་གྱི་ལོ་རྒྱུས་དེབ་ཐེར་
《ལེགས་བཤད་རིན་ཆེན་གཏེར་མཛོད》ལས་“སྲིད་རྒྱུད་ལས། ལྷ་ཐོ་ཐོ་རི་སྙན་
ཤལ་ལ། ཞེས་ནས། དུས་ལ་བོད་ན་ཆོས་འབྱུང་རྟགས། གསེར་གྱི་མཆོད་
རྟེན་ཁྲུ་གང་བཅས། ཆོས་བཟང་ལྷ་ཡི་འདུན་ས་ནས། རིགས་གསུམ་མགོན་
པོས་ཆོས་ཀྱི་སྐྱེས། བར་སྣང་མཁའ་ནས་འཕངས་ཏེ་བཏང་། རྒྱལ་པོའི་ཕྱག་
ཏུ་བབ་ནས་བལྟས། ཕྱག་རྒྱ་སྙིང་པོ་མུ་དྲ་དང༌། བྱང་ཆུབ་ལྟུང་བཤགས་བྱ་བ་
བྱུང༌། ཇི་སྙམ་ཐུགས་ནི་མ་ཆེས་ནས། ཆོས་ནི་རྒྱ་ཆེར་མ་སྤྱོད་དེ། ཐུགས་རྗེ་
ཆེན་པོ་ཅུང་ཙམ་དར། ཞེས་སོགས་གསུངས་པའི་ཆོས་དེ་དག་བོད་དུ་བྱུང་
ནའང་རྒྱལ་བོན་གང་གིས་ཀྱང་མ་སྤྱད་པར་སྦས་པ་ལ་ཐུགས་རྗེ་ཆེན་པོའི་སྙིང་
པོ་ཁ་ཐོན་བྱེད་པ་འགའ་ཞིག་བྱུང་བ་ལ་བཤད་པ་ཡིན་ནོ། །”(ཤོག་གྲངས་
༡༩༨)ཞེས་གསུངས། །
གོང་དུ་བཀོད་པ་དེའི་ཐོག་ནས་སངས་རྒྱས་ཆོས་ལུགས་བོད་དུ་སྤེལ་བར་
449
ir
io
ir



འགོག་རྐྱེན་ཆེན་པོ་འཕྲད་པ་དེ་གསལ་པོར་རྟོགས་ཐུབ། བོན་གྱི་ཆོས་འབྱུང་
ཁག་ལ་བཀོད་པ་ལྟར་ན། སངས་རྒྱས་བསྟན་པའི་དབུ་བརྙེས་རྗེས་སྐུ་གསུང་
ཐུགས་ཀྱི་རྟེན་དེ་རྣམས་རྒྱལ་བློན་གང་གིས་ཀྱང་མ་སྤྱད་པར་སྦས་བཞག་པ་རེད་
ཟེར་བ་དང༌། ཡང་ཆོས་རྒྱ་ཆེར་མ་སྤྱོད་དེ་ཐུགས་རྗེ་ཆེན་པོ་ཅུང་ཙམ་དར།
ཐུགས་རྗེ་ཆེན་པོ་ཁ་འདོན་བྱེད་པ་འགའ་ཞིག་བྱུང་ཟེར། དོན་དུ་ཚིག་འདིའི་
ཐོག་ནས་བོད་དུ་སངས་བསྟན་པ་དབུ་བརྙེས་པར་གཤེན་བོན་རྣམས་ཡིད་མི་
རངས་པར་གྱུར་མོད། འོན་ཀྱང་བོད་དུ་སངས་རྒྱས་བསྟན་པའི་ཤུགས་རྐྱེན་
ངེས་ གཏན་ བྱུང་ བ་ དེའང་ ཁས་ མ་ ལེན་ ཐབས་ མེད་ དུ་ གྱུར་ པ་ མཚོན་ ཡོད།
མདོར་ན། ལྷ་ ཐོ་ཐོ་སྙན་ ཤལ་ གྱི་ སྐུ་དུས་ སུ་ སངས་ རྒྱས་ བསྟན་ པ་ རྒྱ་གར་
འཕགས་པའི་ཡུལ་ནས་བོད་དུ་དར་བ་དེ་བན་བོན་གཉིས་ཀའི་ལོ་རྒྱུས་དེབ་ཐེར་
ཁག་གིས་དཔང་རྟགས་ཐུབ་པ་ཞིག་རེད། །
གཉིས། སྲོང་བཙན་སྒམ་པོའི་སྐུ་དུས་སུ་སངས་རྒྱས་བསྟན་
པའི་སྲོལ་ཇི་ལྟར་བཏོད་པའི་སྐོར། །
ཡབ་གནམ་རི་སྲོང་བཙན་དང་ཡུམ་ཚེ་སྤོང་བཟའ་འབྲི་མ་ཐོད་དཀར་གྱི་
སྲས་ཁྲི་སྲོང་བཙན་ནི་མེ་གླང་(སྤྱི་ལོ617)ལོར་མལ་གྲོ་རྒྱ་མ་ཕོ་བྲང་བྱམས་པ་མི་
འགྱུར་དུ་སྐུ་འཁྲུངས། དགུང་ལོ་བཅུ་གསུམ་ལ་ཡབ་དགོངས་པ་རྫོགས་ཏེ་སྲིད་
ཁྲིར་མངའ་གསོལ། བཙན་པོ་འདི་ནི་སྐུ་ན་ཆུང་ངུའི་དུས་ནས་ཞི་དྲག་གི་ལས་
ལ་མཆོག་ཏུ་མངའ་བ་དང༌། ཁྱད་པར་དུ་དམ་པའི་ཆོས་ལ་ལྷག་བསམ་རྣམ་
པར་དཀར་བ་ཞིག་ཡོད་ཅིང་། དུས་དེར་ལྷ་ཐོ་ཐོ་རི་སྙན་ཤལ་གྱི་སྐུ་དུས་སུ་
སངས་རྒྱས་བསྟན་པའི་དབུ་བརྙེས་ནས་མི་ལོ་སུམ་བརྒྱ་ཙམ་གྱི་རིང་དུ་སངས་
རྒྱས་ཆོས་ལུགས་དེའང་རྒྱལ་བློན་དང་དམངས་ཁྲོད་དུ་རིམ་བཞིན་ཁྱབ་གདལ་
དུ་ཕྱིན། དུས་མཚུངས་སྔ་རྗེས་སུ་བལ་བཟའ་ཁྲི་བཙུན་དང་རྒྱ་བཟའ་ཀོང་ཇོ་
450



མཚོ་ཡི་པདྨ་བཙུན་མོར་མངའ་གསོལ། སྐབས་དེར་ཐང་རྒྱལ་རབས་ནི་ཆབ་
སྲིད་དང་། དཔལ་འབྱོར། རིག་གཞུང་སོགས་གང་ཅིར་དར་རྒྱས་ཆེ་བའི་རྒྱལ་
ཁབ་ཅིག་ཡིན་ལ། ཁྱད་པར་དུ་ཧན་མིང་ཏིའི་དུས་སུ་སངས་རྒྱས་ཆོས་ལུགས་
རྒྱ་གར་འཕགས་པའི་ཡུལ་ནས་ཧན་གྱི་ཡུལ་དུ་དར་བས་མི་ལོ་དྲུག་བརྒྱར་ཉེ་
བའི་ནང་དར་ཁྱབ་ཆེས་ཆེར་ཕྱིན་པ་དང་། དེ་བཞིན་ནུབ་ཕྱོགས་བལ་ཡུལ་གྱི་
རྒྱལ་ཁབ་ དེའང་སྤྱི་ལོའི་ དུས་ རབས་ལྔ་པའི་དུས་འགོར་ བཀས་བཀོད་རྒྱུད་
འཛིན་སྤྱི་ཚོགས་ཀྱི་དུས་རབས་སུ་བསླེབས་ཏེ་ཆབ་སྲིད་དང་། དཔལ་འབྱོར།
བཟོ་རིག་སྒྱུ་རྩལ་བཅས་ཀྱི་ཐད་དར་རྒྱས་ཕུན་སུམ་ཚོགས་པའི་རྒྱལ་ཁབ་ཅིག་
ཡིན་ལ། བལ་པོའི་རྒྱལ་པོ་གཡང་ཧྲུའུ་ཧྥ་མོ་མཆོག་ནི་སངས་རྒྱས་ཆོས་ལུགས་
ལ་དད་ཞེན་ཤིན་ཏུ་ཆེ་བའི་རྒྱལ་པོ་ཞིག་ཡིན་པས། བཙུན་མོ་གཉིས་བོད་དུ་
ཕེབས་རྗེས་ཆོས་རྒྱལ་སྲོང་བཙན་སྒམ་པོས་བོད་གངས་ཅན་ཡུལ་དུ་སངས་རྒྱས་
བསྟན་པ་རྒྱ་ཆེར་སྤེལ། །
༡.ར་ས་འཕྲུལ་སྣང་གཙུག་ལག་ཁང་སོགས་བཞེངས་པའི་སྐོར།
ཐོག་མར་ར་ས་འཕྲུལ་སྣང་གཙུག་ལག་ཁང་དང་། རྒྱ་ སྟག་ ར་མོ་ཆེ་
བཞེངས་པའི་འགོ་བརྩམས་ཀྱང་འགོག་རྐྱེན་མང་པོ་འཕྲད། དེར་བརྟེན་སྲོང་
བཙན་སྒམ་པོ་དང་ཀོང་ཇོ་རྣམ་གཉིས་ཀྱིས་མཐའ་འདུལ་ཡང་འདུལ་གྱི་གཙུག་
ལག་ཁང་བཞེངས་དགོས་པའི་བཀའ་བསྩལ་པ་ལྟར། ཁྲ་འབྲུག་གིས་གཙོས་
པའི་མཐའ་འདུལ་ཡང་འདུལ་གྱི་གཙུག་ལག་ཁང་བཅུ་གཉིས་དང་རྟེན་དང་
བརྟེན་པ་བཅས་ལེགས་པར་བཞེངས། དེ་ནས་ཆོས་རྒྱལ་སྲོང་བཙན་སྒམ་པོའི་
བཀའ་བཞིན། ར་ས་འཕྲུལ་སྣང་གཙུག་ལག་ཁང་དང་། རྒྱ་སྟག་ར་མོ་ཆེ་
དངོས་སུ་བཞེངས་འགོ་ཚུགས། ལྷ་གཅིག་ཁྲི་བཙུན་གྱིས་བལ་ཡུལ་ནས་བཟོ་པ་
མཁས་པ་དུ་མ་བསྐོངས། དེ་བཞིན་རྒྱ་བཟའ་ཀོང་ཇོས་ལི་ཡུལ་ནས་བཟོ་པ་
མཁས་པ་མང་པོ་བཀུག བོད་འབངས་ཡོངས་ལ་སྐུལ་སློང་མཛད་དེ། བསྟན་
451



པའི་གཙུག་ལག་ཁང་དེ་གཉིས་ལེགས་པར་བསྒྲུབས། ར་ས་འཕྲུལ་སྣང་གཙུག་
ལག་ཁང་དུ་རྟེན་གཙོ་རྣམས་བཞུགས་སུ་གསོལ། གཙུག་ལག་ཁང་གི་ཤར་ངོས་
ཇོ་ཁང་དུ་དེ་བཞིན་གཤེགས་པ་མི་འཁྲུགས་པ་གཙོ་འཁོར་དགུ་ཐེག་པ་ཆེན་པོའི་
ཆོས་ཀྱི་འགྲོ་བ་མཛད་ཅིང་བཞུགས། དེའི་གཡས་ཕྱོགས་ཀྱི་གཙང་ཁང་དུ་དེ་
བཞིན་གཤེགས་པ་འོད་དཔག་ཏུ་མེད་པ་འཁོར་བྱང་ཆུབ་སེམས་དཔའ་བརྒྱད་
དཀྱིལ་ཀྲུང་ཅན་གྱིས་བསྐོར་བ། གཙང་ཁང་གཡོན་ན་བལ་བཟའ་ཁྲི་བཙུན་གྱི་
རྟེན་སྐལ་བྱམས་པ་ཆོས་འཁོར་མ་ལ་སྒྲོལ་མ་བརྒྱད་ཀྱིས་བསྐོར་བ། གཙང་ཁང་
ལྷོ་ངོས་སུ་བལ་བཟའི་རྟེན་སྐལ་བཅོམ་ལྡན་འདས་མི་སྐྱོད་རྡོ་རྗེ་དང་། འཁོར་
སྡོང་ཆེན་རབ་འབྱམས་སོགས་ཁྲོ་བོ་དྲུག ནོར་གྱི་བདག་པོ་ཨཱརྱ་ཛམ་པ་ལྷ་དང་
རྣམ་ཐོས་སྲས་བཅས་ཀྱིས་བསྐོར་བ་སོགས་རྟེན་གཙོ་ཁག་དང༌། དེ་བཞིན་རྒྱ་
སྟག་ར་མོ་ཆེའི་གཙང་ཁང་ལྟེ་བར་ཇོ་བོ་ཤཱཀྱ་མུ་ནེ་དང་། འཁོར་ཉེ་བའི་སྲས་
ཆེན་བརྒྱད་ཀྱིས་བསྐོར་བ་སོགས་སྐུ་གསུང་ཐུགས་ཀྱི་རྟེན་གྲངས་ལས་འདས་པ་
བཞེངས། དེ་ནས་རྒྱ་བཟའ་ཀོང་ཇོ་དང་། བལ་བཟའ་ཁྲི་བཙུན་གཉིས་ཀྱིས་
རྒྱལ་པོ་སྲོང་བཙན་སྒམ་པོའི་བཀའ་བཞིན་གངས་ཅན་བོད་ཀྱི་ཡུལ་དུ་ལྷ་ཁང་
བརྒྱ་རྩ་བརྒྱད་བཞེངས། སངས་རྒྱས་བསྟན་པ་རྒྱ་ཆེར་སྤེལ། །
༢. བོད་དུ་བཀའ་བསྟན་སྡེ་སྣོད་ཐོག་མ་བསྒྱུར་པའི་སྐོར།
དེ་ནས་རྒྱལ་པོ་སྲོང་བཙན་སྒམ་པོའི་བཀའ་བཀོད་བཞིན་རྒྱ་ནག་ཡུལ་
ནས་ཧཱ་ཤང་མ་ཧཱ་དེ་བ་ཚེ། རྒྱ་གར་གྱི་སློབ་དཔོན་ཀུ་ས་ར་དང༌། བྲམ་ཟེ་ཤང་
དཀར། ཁ་ཆེ་ཏ་ནུ། བལ་པོ་ཤི་མཀྱུ་ལ་སོགས་པ་མཐའ་བཞིའི་ལོ་པཎ་དུ་མ་
བོད་དུ་གདན་དྲངས། བོད་ཀྱི་ལོ་ཙཱ་བ་ཐོན་མི་སམ་བྷོ་ཊ་དང༌། དྷརྨ་ཀོ་ཥ།
ལྷ་ལུང་རྡོ་རྗེ་དཔལ་སོགས་ཀྱིས་འདུས་པ་རིན་པོ་ཆེ་ཏོག་གི་གཟུངས། ཟླ་བ་
སྒྲོན་མེ། དཀོན་མཆོག་སྤྲིན་སོགས་བསྒྱུར་ཐོག་ཤེར་ཕྱིན་སྟོང་ཕྲག་བརྒྱ་པའང་
བསྒྱུར་པར་གྲགས། གཙོ་བོ་ཐུགས་རྗེ་ཆེན་པོའི་མདོ་རྒྱུད་ཉི་ཤུ་རྩ་གཅིག་བསྒྱུར་
452



པ་སྟེ། ཟ་མ་ཏོག་བཀོད་པ་དང༌། ཕྱག་སྟོང་སྤྱན་སྟོང་གི་གཟུངས། པདྨ་སྙིང་
པོའི་མདོ། ཞལ་བཅུ་གཅིག་པའི་མདོ། བཅུ་གཅིག་ཞལ་གྱི་གཟུངས། དོན་
ཡོད་ཞགས་པ། དོན་ཞགས་ཕྱི་མ། པདྨ་མཆོག དབང་བསྒྱུར་འཁོར་ལོ།
ཆོག་སྔགས་ཀྱི་རྒྱུད། ཡིད་བཞིན་ནོར་བུའི་གཟུངས། སྙིང་རྗེ་ཆེན་པོ་མི་གཤོལ་
བ། འོད་ཟེར་རྣམ་བཀོད། པདྨ་ཅོད་པན་གྱི་མདོ། ཡི་གེ་དྲུག་པའི་མདོ།
དམ་ཆོས་པད་དཀར། པུཎྜ་རི་ཀའི་མདོ། ཆུ་ཀླུང་སྣ་ཚོགས་པའི་མདོ། སྣང་
བ་རོལ་པའི་མདོ། མཚན་བརྒྱ་རྩ་བརྒྱད་པ། མཚན་རབ་ཡོངས་སུ་བསྟན་པའི་
མདོ་སྟེ་ཉི་ཤུ་རྩ་གཅིག་དང་། དེ་བཞིན་གཉན་པོ་གསང་བ་ཙིན་ཏ་མ་ཎིའི་
གཟུངས་དང༌། ཟ་མ་ཏོག སྤང་སྐོང་ཕྱག་རྒྱ་པ་ལ་སོགས་པ་བོད་ཡིག་ཏུ་
བསྒྱུར། སྲོང་བཙན་སྒམ་པོ་དང༌། རྒྱ་བཟའ་ཀོང་ཇོ། བལ་བཟའ་ཁྲི་བཙུན་
བཅས་ནི་གངས་ཅན་ཡུལ་དུ་སངས་རྒྱས་བསྟན་པ་སྲོལ་གཏོད་པར་བཀའ་དྲིན་
ལྷག་པར་ཆེ་བས་ཆོས་ཀྱི་རྒྱལ་པོ་སྲོང་བཙན་སྒམ་པོ་ཞེས་སྙན་པའི་མཚན་བཟང་
ཡུལ་གྲུ་གང་སར་ཁྱབ། དེ་བཞིན་བཙུན་མོ་རྣམ་གཉིས་རྗེ་བཙུན་སྒྲོལ་དཀར་
དང་སྒྲོལ་ལྗང་གི་སྤྲུལ་པ་ཡིན་ཞེས་ད་བར་དད་ལྡན་སྐྱེ་བོ་ཀུན་གྱིས་མཆོད་པའི་
ཡུལ་དུ་གྱུར། དེ་ནས་བཟུང་གཡུང་དྲུང་བོན་གྱི་གནས་བབས་ལ་རྩ་བའི་ཆ་
ནས་གཡོ་འགུལ་ཐེབས་ཏེ། གངས་ཅན་བོད་ཀྱི་ཡུལ་དུ་སངས་རྒྱས་བསྟན་པའི་
སྲོལ་བཏོད་ཅེས་གསུངས་པ་དེ་བོད་ཀྱི་བསྟན་པའི་འཕེལ་རིམ་དང་ཡོངས་སུ་
མཐུན་པ་ཞིག་རེད། །
འོན་ཀྱང་དེང་སྐབས་བོད་རིག་པ་མཁས་ཅན་གྱི་མཚན་འཛིན་པ་ལ་ལས་
སྲོང་བཙན་སྒམ་པོའི་དུས་སུ་རྒྱ་ནག་གི་ཡུལ་ནས་སངས་རྒྱས་ཆོས་ལུགས་གངས་
ཅན་ཡུལ་དུ་དར་ཏེ་བོད་དུ་སངས་རྒྱས་བསྟན་པའི་དབུ་བརྙེས་ཞེས་ཨུ་ཚུགས་ ་
ཀྱིས་གསུངས་ཤིང་། གལ་སྲིད་སྲོང་བཙན་གྱི་སྐུ་དུས་སུ་གཞི་ནས་བོད་དུ་
སངས་རྒྱས་བསྟན་པའི་དབུ་བརྙེས་ཞེས་པ་བདེན་པ་ཡིན་ན། བོན་ཆོས་ལ་དད་
པའི་རྒྱལ་པོ་སྲོང་བཙན་སྒམ་པོར་རྒྱ་བཟའ་དང་བལ་བཟའ་བཙུན་མོ་རྣམ་
453



གཉིས་ཀྱི་ལྗོངས་སྐལ་སངས་རྒྱས་ཆོས་ལུགས་ཀྱི་རྟེན་གཙོ་ཇོ་བོ་ཤཱཀྱ་མུ་ནེ་དང༌
མི་བསྐྱོད་རྡོ་རྗེ་ཕུལ་བ་དང་། བོད་དུ་ཕེབས་མ་ཐག་ཏུ་སྲོང་བཙན་སྒམ་པོའི་
བཀའ་བཞིན་ར་ས་འཕྲུལ་སྣང་གི་གཙུག་ལག་ཁང་དང་། རྒྱ་སྟག་ར་མོ་ཆེ། ཁྲ་
འབྲུག་སོགས་མཐའ་འདུལ་ཡང་འདུལ་གྱི་གཙུག་ལག་ཁང་། དེ་བཞིན་བོད་ཀྱི་
ས་གནས་མང་པོར་བསྟན་པའི་གཙུག་ལག་ཁང་བརྒྱ་ཕྲག་བཞེངས་ཟེར་བའི་ལོ་
རྒྱུས་ཀྱི་དོན་དངོས་དེ་ནི་ལོ་རྒྱུས་འཕེལ་རྒྱས་ཀྱི་ཆོས་ཉིད་དང་ཡོངས་སུ་འགལ་
བ་ཞིག་མ་ཡིན་ནམ། དོན་དུ་ཨུ་ཚུགས་ཀྱི་གཏམ་དེ་རིགས་ནི་བཞད་གད་སློང་
བའི་རྒྱུ་ཙམ་ལས་དེ་མིན་གྱི་དགེ་མཚན་གང་ཡང་མི་འདུག་སྙམ་པ་བཅས་སོ། །
གསུམ། ཁྲི་སྲོང་ལྡེ་བཙན་གྱི་སྐུ་དུས་སུ་གངས་ཅན་ཡུལ་དུ་
སངས་རྒྱས་བསྟན་པ་དར་ཞིང་རྒྱས་པ་སྤེལ་བའི་སྐོར། །
སྤྱིར་ན་ཡབ་ཁྲི་ལྡེ་གཙུག་བརྟན་དང་། ཡུམ་གྱིམ་ཤིང་ཀོང་ཇོའི་སྲས་ཁྲི་
སྲོང་ལྡེ་བཙན་ལྕགས་རྟ་(སྤྱི་ལོ730)ལོར་སྐུ་འཁྲུངས། དགུང་ལོ་ཉེར་ལྔ་ཤིང་
རྟ་(སྤྱི་ལོ754)ལོར་མི་འཇིགས་གདོང་ལྔའི་སྲིད་ཁྲིར་མངའ་གསོལ། ཡང་དེབ་
ཐེར་འགའ་ཞིག་ཏུ་དགུང་ལོ་བཅུ་གསུམ་ཆུ་རྟ་(སྤྱི་ལོ742)ལོར་སྲིད་ཁྲིར་
མངའ་གསོལ་ཞེས་འཁོད། བཙན་པོ་འདི་ཁྲི་ལ་འཁོད་མ་ཐག་ཏུ་སངས་རྒྱས་
ཆོས་ལུགས་སྤེལ་བར་དགོངས་ཏེ། སྔར་མེས་པོ་སྲོང་བཙན་སྒམ་པོས་བོད་མུན་
རུམ་དུ་འདྲ་བ་ལ་བསྟན་པའི་གཙུག་ལག་ཁང་བཞེངས། དམ་པའི་ཆོས་བསྒྱུར་
པ་ སོགས་ མཛད་འཕྲིན་རྒྱ་ཆེར་སྤེལ་ བས་ བོད་ལ་ བཀའ་དྲིན་ ལྷག་ པར་ ཆེ།
བདག་གིས་ ཀྱང་ དམ་ པའི་ ཆོས་ དར་ ཞིང་ རྒྱས་ པ་ སྤེལ་ དགོས་ གསུངས་ ཏེ།
ལྕགས་གླང་(སྤྱི་ལོ761)ལོར་བཙན་པོས་སངས་རྒྱས་ཆོས་ལུགས་བྱེད་མི་ཆོག་
པའི་བཅའ་ཁྲིམས་མེད་པ་བཟོས། །
༡.མཁན་སློབ་གཉིས་བོད་དུ་གདན་དྲངས་པའི་སྐོར།
454



དེ་ནས་བཙན་པོ་དང་ཆོས་བློན་རྣམས་དམ་ཆོས་་སྤེལ་བར་བཀའ་གྲོས་
ལེགས་པར་མཛད། 《སྦ་བཞེད》ལས་“ ཆོས་བྱ་བར་གྲོས་འཆམས་ནས། ད་
ཆོས་བྱེད་པ་ལ་མཐའ་ནས་འོངས་པའི་རྒྱ་གར་དང་བལ་པོའི་མཁན་པོ་ལས།
ཞལ་ནས། བ་ལམ་ཀླགས་ན་སྦ་གསལ་སྣང་ཡོད། དེ་ངའི་དྲུང་དུ་བོས་ཟེར་
བས། ཕོ་ཉ་བཏང་སྟེ་སྦ་གསལ་སྣང་བོས་ནས་སྤྱན་སྔར་མཆིས་ཏེ། རྒྱལ་པོས་
ཞང་ཉང་བཟང་ཟེར་བའང་ཞིབ་ཏུ་གསུངས་ནས། རྒྱ་གར་བལ་ཡུལ་ན་ཆོས་
མཁས་པ་སུ་ཡོད། སྤྱན་དྲོངས་ཤིག་ཅེས་བཀའ་བསྩལ་པ་ལས། གསལ་སྣང་
གིས་གསོལ་བ། སྔོན་ང་ནི་རྒྱ་གར་ཟ་ཧོར་ཡུལ་ན་མཆིས། ད་ལྟ་ནི་བལ་ཡུལ་ན་
མཆིས་ཏེ། སྔོན་ཟ་ཧོར་རྒྱལ་པོའི་བུ། དགེ་སློང་ཤནྟ་རཀྵི་ཏ་ཞེས་བྱ་བ་གཙུག་
ལག་ལ་མཁས་པ་ཅིག་མཆིས་ལགས་ཞེས་གསོལ། ལྷ་སྲས་ཀྱིས་བཀའ་བསྩལ་པ།
དེ་མི་དགུག་ཏུ་མི་རུང་བས་ཁྱོད་ཡུལ་དུ་མ་འགྲོ་བར་བལ་ཡུལ་སོང་ལ། བལ་རྗེ་
ལ་ཁྱོད་ཀྱིས་ངའི་འཕྲིན་བགྱིས་ལ། ང་ཡི་སྒྲོམ་བུ་ཡང་བྱིན་ཏེ། ཟ་ཧོར་གྱི་བནྡྷེ་
དེ་ཅི་འཁུགས་སུ་བསྒྲུབས་ལ། ཆ་ཁྱེར་ལ་ཤོག་ཅིག་ཅེས་བཀའ་བསྩལ་བ་དང་།
ཐལ་བྱུང་དུ་མང་ཡུལ་དུ་མཆིས་ཏེ། བཀའ་སྒྲོམ་ཡང་བལ་རྗེ་ལ་ཕུལ་ནས།
མཁན་པོ་བོད་ཡུལ་དུ་གཤེགས་པར་གསོལ་ཏེ་ཞུས་པས། གནང་སྟེ་སློབ་དཔོན་
གྱིས་བལ་པོའི་ལོ་ཙཱ་བ་ཞབས་འབྲིང་དུ་ཁྲིད་བྱོན། མང་ཡུལ་དུ་སྤྱན་དྲངས་
མཁན་པོ་མཆིས་ཞེས་གསོལ་བ་ལས། - ནང་འཁོར་ལང་གྲོ་སྣང་ར་དང༌། སྟེར་
རྟགས་བཙན་ལྷོང་གཟིགས་དང་། སྦྲང་རྒྱས་ལེགས་གཟིགས་དང་གསུམ་མང་
ཡུལ་དུ་བསུར་བཏང་སྟེ། ཁྱོད་གསུམ་གྱིས་ རིམ་གྲོ་བགྱིས་ལ། ལྷ་ ས་དཔེ་
དཀར་(ཧེན་ཁང་དཔེ་དཀར་ཀྱང་ཟེར)དུ་ཕོབ་ཅེས་ བཀའ་བསྩལ་པ་དང༌།
བཀའ་ལས་བྱུང་བ་བཞིན། བློན་པོ་དེ་དག་གིས་བསུས་ནས། ཞབས་འབྲིང་
བྱས་ཏེ་མཆིས་ནས། མཁན་པོ་དང་ནང་འཁོར་ལང་གྲོ་སྣང་བ་ནི་ལྷ་ས་དཔེ་
455



དཀར་དུ་བཞག་ནས། བཙན་པོའི་ཞལ་སྔར་ཕྱག་འཚལ་དུ་བཙས་བར་ནི་ད་
རུང་ཆོས་པ་བཟང་ངན་ཅི་ལགས་བཏོལ་མ་མཆིས་ནས། ས་ར་དཔེ་དཀར་དུ་
བཞུགས་སུ་གསོལ(ཤོག་༡༩ - ༢༠)ཞེས་གསུངས་པ་ལྟར། བཙན་པོ་ཁྲི་སྲོང་
ལྡེ་བཙན་གྱིས་བོད་གངས་ཅན་ཡུལ་དུ་སངས་རྒྱས་བསྟན་པ་དར་ཞིང་རྒྱས་པར་
སྤེལ་བའི་ཆེད་དུ་ཕོ་ཉ་མངགས་ཏེ་བལ་ཡུལ་ནས་མཁན་ཆེན་བོ་དྷི་ས་ཏྭ་གདན་
དྲངས། བལ་རྗེའི་བཀའ་བཞིན་མཁན་ཆེན་ཞབས་འབྲིང་དང་བཅས་པ་མང་
ཡུལ་བོད་དུ་ཕེབས། དེ་ནས་མཁན་ཆེན་དང་རྒྱལ་བློན་རྣམས་བཀའ་གྲོས་
ལེགས་པར་མཛད་དེ་བསམ་ཡས་གཙུག་ལག་ཁང་བཞེངས་པའི་སྟ་གོན་མཛད་
ཀྱང་ཕྱི་ནང་ གང་ ཅིའི་འགོག་རྐྱེན་མང་དུ་འཕྲད་དེ་བཞེངས་མི་ཐུབ་པར།
མཁན་ཆེན་གྱི་ བཀའ་ བཞིན་ སློབ་དཔོན་པདྨ་འབྱུང་གནས་བོད་དུ་ གདན་
དྲངས། སློབ་དཔོན་འདི་ཉིད་མཐུ་རྩལ་མན་ངག་དང་ལྡན་པ་ཞིག་ཡོད་སྟབས་
འགོག་རྐྱེན་མཐའ་དག་ལས་རྣམ་པར་རྒྱལ་ཏེ་སངས་རྒྱས་བསྟན་པ་ཡང་དག་རྒྱ་
ཆེར་ སྤེལ་ བའི་ ཆེད་ དུ་ བསྟན་ པའི་ གཙུག་ ལག་ ཁང༌ བཞེངས་ པའི་ འགོ་
བརྩམས། །
༢. སངས་རྒྱས་ཆོས་ལུགས་ཀྱི་དགོན་སྡེ་དང་པོ་བསམ་ཡས་གཙུག་ལག་
ཁང་བཞེངས་པའི་སྐོར།
དེ་ནས་བཙན་པོའི་བཀའ་དང་མཁན་སློབ་གཉིས་ཀྱི་དགོངས་པ་ཡོངས་
སུ་མཐུན་ཏེ། ཤིང་ཡོས་(སྤྱི་ལོ775)ལོར་སངས་རྒྱས་ཆོས་ལུགས་པའི་དགོན་
སྡེ་ཐོག་མ་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་བཞེངས་
འགོ་ཚུགས། 《སྦ་ བཞེད》ལས་ “ གཙུག་ལག་ ཁང་ གི་ རྨང་ གཞི་ དང་ ཐོག་
བརྩེགས་གཅིག་ཐོག་རྡོ་རྩིག་བོད་ཀྱི་ཨར་ལས་ཁྱད་ཆོས་དང་མཐུན་པ་བཞེངས།
བར་ཐོག་སོ་ཕག་གི་རྩིག་པ་རྒྱ་ནག་གི་ལུགས་སུ་བཞེངས། སྟེང་ཐོག་ཤིང་ལས་
བསྒྲུབས་པ་རྒྱ་གར་འཕགས་པའི་ཡུལ་གྱི་ལུགས་དང་མཐུན་པ་བཞེངས། ལག་
456



འཇུ་བའི་གདང་བུ་བྱས། དེ་མི་འགུལ་བའི་ལྕགས་གཟེར་བཏབ། བྱ་བ་འདུལ་
བ་དང་བསྟུན། རྒྱུད་རིམ་ཐམས་ཅད་མདོ་སྡེ་དང་བསྟུན། ལྡེར་བཟོ་ཐམས་
ཅད་གསང་ སྔགས་ དང་ བསྟུན། དེ་ལྟར་ན་ ལྡེར་ ཚོ་ བདུན་ ཅུ་ དོན་ བརྒྱད།
མདོའི་རྒྱུད་རིས་བཅུ་བཞི། ཀ་བ་སྟོང་དང་རྩ་གཉིས། སྒོ་མོ་ཆེ་སུམ་ཅུ་སོ་དྲུག
སྒོ་ཆུང་བཞི་བཅུ་ཞེ་གཉིས། གྲུ་སྐས་ཆེན་པོ་དྲུག ཅོང་ཆེན་པོ་བརྒྱད། དང་
དང་(དར་ཐང་)ཆེན་པོ་གསུམ་ལ་སོགས་པ་དང་། མངོན་པ་དང༌། མངོན་པ་
དང་བསྟུན་པའི་གླིང་ཕྲན་བཅུ་གཉིས། ཉི་ཟླ་དང་། ཕྱི་ལྕགས་རི་དང་བཅས་
པ་བཞེངས།”ཞེས་གསུངས། །
དེ་བཞིན་ཕྱོགས་བཞིར་མཆོད་རྟེན་ཆེན་པོ་བཞི་བཞེངས། མཆོད་རྟེན་
དཀར་པོ་བྱང་ཆུབ་ཆེན་པོའི་མཆོད་རྟེན། ཉན་ཐོས་ཀྱི་ལུགས། སེང་གེས་
བརྒྱན་པ། ཤུད་བུ་ང་མི་རྒྱལ་གཏོ་རེས་བཞེངས། མཆོད་རྟེན་དམར་པོ་ཆོས་
ཀྱི་འཁོར་ལོ། བྱང་ཆུབ་སེམས་དཔའི་ལུགས་པད་མས་བརྒྱན་པ། སྣ་ནམ་རྒྱལ་
ཚ་ལྷ་སྣང་གིས་བཞེངས། མཆོད་རྟེན་ནག་པོ་དེ་བཞིན་གཤེགས་པའི་སྐུ་གདུང་
གིས་བརྒྱན་པ། སངས་རྒྱས་ཀྱི་ལུགས། ངན་ལམ་སྟག་ར་ཀླུ་གོང་གིས་བཞེངས།
མཆོད་རྟེན་སྔོན་པོ་དཔལ་ལྷ་ལས་བབས་པ་དེ་བཞིན་གཤེགས་པའི་ལུགས། ལྷ་
ཁང་གི་སྒོ་མོ་བཅུ་དྲུག་གིས་བརྒྱན་པ། མཆིམས་རྡོ་རྗེ་སྤྲེ་ཆུང་གིས་བཞེངས།
དུས་མཚུངས་ ཕྱིའི་ ལྕགས་རིའི་ ཐོག་ མཆོད་རྟེན་ བརྒྱ་ དང་ བཅུ་ མེད་ བརྒྱུད་
བཅས་བཞེངས། མེ་ཡོས་(སྤྱི་ལོ787)ལོར་བསམ་ཡས་གཙུག་ལག་ཁང་ཡོངས་
སུ་ལེགས་བསྒྲུབས་ཟིན་རྗེས་དགའ་སྟོན་རྒྱ་ཆེ་གཟབ་རྒྱས་མཛད། །
༣. སད་མི་བདུན་རབ་ཏུ་བྱུང་བའི་སྐོར།
བསམ་ཡས་གཙུག་ལག་ཁང་ལེགས་བསྒྲུབས་ཟིན་པའི་རྗེས་སུ་བཙན་པོའི་
ཞལ་ནས་སངས་རྒྱས་ཀྱི་བསྟན་པ་འཛིན་སྐྱོང་སྤེལ་གསུམ་བྱེད་པར་རྩ་བ་དགེ་
འདུན་གྱི་སྡེ་ལ་རག་ལུས་ཞེས་གསུངས་ཏེ། བོད་མི་རང་གིས་སངས་རྒྱས་བསྟན་
457



པའི་སྒོར་ཞུགས་པ་བྱུང་མེད་པས། ངས་རབ་ཏུ་བྱུང་བའི་སྡེ་འཛུགས་དགོས་
གསུངས། དུས་དེར་ཉམས་སད་པའི་ཕྱིར་ཐོག་མར་མཁན་ཆེན་བོ་དྷི་ས་ཏྭ་ཡིས་
མཁན་པོ་མཛད་ནས་མི་བདུན་རབ་ཏུ་བྱུང་བ་ལས་སད་མི་བདུན་ཞེས་གྲགས།
དེ་རྣམས་ནི་དབའ་རྨ་གཟིགས་ཀྱི་བུ་དབའ་ཁྲི་རཉྫ་དང༌། མཆིམས་ཨ་ནུའི་བུ་
ཤཱཀྱ་པྲ་བྷ། རྩངས་ཐེན་ལེ་ཏྲའི་བུ་རྩངས་ལེགས་གྲུབ། པ་གོར་ཧེ་འདོད་ཀྱི་བུ་
བཻ་རོ་ཙ་ན། ཞང་ཉ་བཟང་གི་བུ་ལྷ་བུ། ཤུད་བུ་ཁོང་སླེབ། སྦ་གསལ་སྣང་
བཅས་སོ། ། སད་མི་བདུན་གྱི་མཚན་དེབ་ཐེར་ཁག་ནང་མི་མཐུན་པ་མང་བ་
དཔེར་ན།《ཀློང་ཆེན་ཆོས་འབྱུང》ལས་“ལོ་རྒྱུས་གཅིག་ལས་ལོ་ཙཱ་བ་སད་མི་
བདུན་ནི། རྒན་གསུམ། གཞོན་གསུམ། བར་མ་གཅིག་བྱ་སྟེ། རྒན་གསུམ་
ནི་དབའ་མཉྫ་ཤྲཱི་དང་། རྩངས་ཐེན་ལེན་ཏྲ། བྲན་ཀ་ར་མུ་ཏེའོ། ། གཞོན་
གསུམ་ནི་པ་གོར་བི་རོ་ཙ་ན། འཁོན་ན་གེན་དྲ། རྩངས་དེ་ཝེན་དྲའོ། བར་པ་
རླངས་སུ་ག་ཏ་རབ་ཏུ་བྱུང་བའི་མཚན་ཡེ་ཤེས་དབང་པོ་ཡིན་ལ། མཁན་པོ་བོ་
དྷི་ས་ཏྭཱས་བྱས་ནས་རབ་ཏུ་བྱུང་བས་སད་མི་མི་བདུན་ཞེས་གྲགས་སོ། ། ”
(ཤོག་ ༢༦༢)ཞེས་གསུངས། སད་མི་བདུན་ཤིན་ཏུ་ཚུལ་ཁྲིམས་དང་ལྡན་པ།
སངས་རྒྱས་ཆོས་ལུགས་ཀྱི་བྱེད་སྒོར་ཤིན་ཏུ་བརྩོན་པས་མཁན་ཆེན་བོ་དྷི་ས་ཏཱ་
ཐུགས་མཉེས་ཏེ་ལྕགས་ལུག་(སྤྱི་ལོ791)ལོར་ཐམས་ཅད་ཡོད་པར་སྨྲ་བའི་སྡེ་
པའི་དགེ་སློང་ བཅུ་ གཉིས་ རྒྱ་གར་ འཕགས་ པའི་ ཡུལ་ ནས་ མཆེད་ མངགས་
གདན་དྲངས་ཏེ་བོད་དུ་རུབ་ ཏུ་བྱུང་བའི་སྡེ་བཙུགས། དེ་ནས་བཙན་པོ་ཁྲི་
སྲོང་ལྡེ་བཙན་གྱི་བཀའ་བཀོད་བཞིན། རྒྱལ་བུ་རྒྱལ་ས་མ་བཟུང་བ་དང༌། ལྷ་
གཅིག་ཁབ་ཏུ་མ་བཞེས་པ་དང་། འབངས་རལ་པ་ཅན་བརྒྱ་དང་བཞི་བཅུ་
དུས་གཅིག་ཏུ་རབ་ཏུ་བྱུང་། བཙན་པོས་བཙུན་མོ་ལྔ་ཁབ་ཏུ་བཞེས་པའི་སྐུ་ན་
ཆུང་ཤོས་མཁར་ཆེན་བཟའ་བཙན་མོ་དང༌། བྱང་ཆུབ་བཙན་མོ་བྱ་བ་གཉིས་
ཀྱང་རབ་བྱུང་གི་སྡོམ་པ་བླངས། མཁར་ཆེན་བཟའ་བཙན་མོ་ནི་མཁའ་འགྲོ་ཡེ་
ཤེས་མཚོ་རྒྱལ་ཡིན་ཞིང་། འདི་བསམ་ཡས་མཆིམས་ཕུར་གྲུབ་པ་ཐོབ། དེ་
458
7
is



ནས་རྨ་རིན་ཆེན་མཆོག་དང་། ལ་སུམ་རྒྱལ་བའི་བྱང་ཆུབ། ངན་ལམ་རྒྱལ་བ་
མཆོག་དབྱངས། སྣུབས་ནམ་མཁའི་སྙིང་པོ་ལ་སོགས་པའི་འབངས་དད་ལྡན་
ལྔ་བརྒྱ་དུས་གཅིག་ཏུ་རབ་ཏུ་བྱུང་སྟེ་དགེ་འདུན་གྱི་སྡེ་རྒྱ་ཆེར་བཙུགས། སྡེ་
སྣོད་གསུམ་གྱི་འཆད་ཉན་སྒོམ་སྒྲུབ་ཀྱི་ཆོས་གྲྭ་རྒྱ་ཆེར་བཟུང་སྟེ་སངས་རྒྱས་ཀྱི་
བསྟན་པ་དར་ཞིང་རྒྱས་པར་སྤེལ། དེ་ནས་བཟུང་གངས་ཅན་ཡུལ་དུ་བཙུན་པ་
སྡོམ་གཙང་གི་དགེ་འདུན་གྱི་སྡེ་བཙུགས་པའི་སྲོལ་བཏོད། དེའི་གོང་ན་བོད་དུ་
སངས་རྒྱས་བསྟན་པའི་སྲོལ་བཏོད་དེ་འབངས་རལ་པ་ཅན་ཏེ་སེར་ཁྱིམ་པ་ཤིན་
ཏུ་མང་བས་དེ་རྣམས་ཀྱི་སངས་རྒྱས་བསྟན་པའི་བྱེད་སྒོ་རྣམས་ལེགས་ པར་
མཛད། ། །
༩.ལོ་པཎ་མང་པོ་གདན་དྲངས་ནས་བཀའ་བསྟན་གཞུང་ལུགས་མང་
པོ་བོད་དུ་བསྒྱུར་པའི་སྐོར།
བཙན་པོ་ཁྲི་སྲོང་ལྡེ་བཙན་གྱི་དགོངས་འདུན་ལྟར། ལྕགས་ལུག་(སྤྱི་ལོ
791)ལོའི་ལོ་མཇུག་ནས་ཆུ་སྤྲེལ་(སྤྱི་ལོ792)ལོའི་ལོ་མཇུག་བར་སློབ་དཔོན་
པདྨ་འབྱུང་གནས་ཀྱི་ལོ་ཙཱ་བ་ཅོག་རོ་ཀླུའི་རྒྱལ་མཚན་དང༌། སྣ་ནམ་རྡོ་རྗེ་
བདུད་འཇོམས། ངན་ལམ་རྒྱལ་བ་མཆོག་དབྱངས། བྲང་ཏི་ཛ་ཡ་རཀྵིཏ། ལྕེ་
ཀུ་ཀུ་རཱ་ཛ་ལ་སོགས་པས་མཛད་དེ། གསང་སྔགས་ཀྱི་རྒྱུད་སྡེ་རྣམས་བསྒྱུར།
དེ་ནི་གསང་སྔགས་ནང་གི་རྒྱུད་སྡེ། གཟི་ལྡན་འབར་བ་མཚམས་ཀྱི་རྒྱུད། ཞི་
བ་དམ་པ་ལྷའི་རྒྱུད། སྐུ་གསུང་ཐུགས་ཡོན་ཏན་འཕྲིན་ལས་ལྔ་ཡི་དགྲ་བགེགས་
ཚར་གཅོད་པའི་ཕྱིར། སྐུའི་སྒྲུབ་ལུགས་བསྐམ་པ་མེ་འབར་བའི་རྒྱུད། གསུང་
གི་སྒྲུབ་ལུགས་དབང་ཆེན་འདུས་པའི་རྒྱུད། ཐུགས་ཀྱི་སྒྲུབ་ལུགས་ཁྲོ་བོ་པུཎྜ་རི་
ཀའི་རྒྱུད། ཡོན་ཏན་གྱི་སྒྲུབ་ལུགས་ལྷ་མོ་མ་གོལ་བའི་རྒྱུད། འཕྲིན་ལས་ཀྱི་
སྒྲུབ་ལུགས་རིག་འཛིན་གྲུབ་པའི་རྒྱུད། རིགས་སྔགས་སྤྱིའི་སྒྲུབ་ལུགས་དཔལ་
ཧེ་རུ་ཀ་འདུས་པའི་འཇམ་དཔལ་སྐུའི་རྒྱུད་བླ་གསང་ནག་པོ། པདྨ་གསུང་གི་
459



རྒྱུད་འདས་པའི་མདོ། བདུད་རྩི་ཡོན་ཏན་གྱི་རྒྱུད་བདུད་རྩི་ཆེ་ཆུང་། ལུང་
བམ་པོ་བརྒྱད་པ། ཕུར་པ་འཕྲིན་ལས་ཀྱི་རྒྱུད། མ་མོ་རྦོད་གཏོང་གི་རྒྱུད།
སྒྲུབ་པ་སྡེ་དྲུག་གི་རྒྱུད་ལུང༌། འཕྲིན་ལས་ཁ་སྐོང་དང༌། རྒྱུན་གདག་པའི་ཤེས་
པ་སྟོང་གིས་བརྒྱན་པའི་རྒྱུད། འཕྲིན་ལས་ཀྱི་རྒྱུད། ཚོགས་རྒྱུད་ཆེ་ཆུང་།
ནམ་མཁའ་མཛོད་ཀྱི་རྒྱུད། སྟོབས་ཀྱི་ཡོངས་སྒྲོམ་གྱི་རྒྱུད། ཐིག་ལེ་བདེ་བ་
ཀློང་གི་རྒྱུད། གླང་ཆེན་རབ་འཕྲོག་གི་རྒྱུད། ཞིང་བཅུ་སྒྲོལ་བའི་རྒྱུད་བཅས་
མ་ཧཱ་ཡོ་གའི་རྒྱུད་སྡེ་རྣམས་སོ། །
ཨ་ནུ་ཡོ་གའི་རྒྱུད་སྡེ་ལ། མདོ་བཞི་སྡོམ་དང་ལྔ་སྟེ་ཀུན་འདུས་རིན་པོ་
ཆེའི་མདོ་དང༌། ཡེ་ཤེས་རྔམ་པ་ཀློང་གི་འཁོར་ལོའི་མདོ། དུར་ཁྲོད་ཁུ་བྱུག་
རོལ་པའི་མདོ། སེམས་ལུང་ཆེན་པོའི་མདོ་རྣམས་དང་། སངས་རྒྱས་ཐམས་
ཅད་ཀྱི་དགོངས་པ་འདུས་པའི་མདོ་ནི་བཀའ་ཐམས་ཅད་ཀྱི་སྡོམ་ཡིན། གསང་
བ་རྒྱུད་དྲུག་ནི། སྐུའི་རྒྱུད་སངས་རྒྱས་མཉམ་སྦྱོར། གསུང་གི་རྒྱུད་ཟླ་གསང་
ཐིག་ལེ། ཐུགས་ཀྱི་རྒྱུད་གསང་བ་འདུས་པ། ཡོན་ཏན་གྱི་རྒྱུད་རྣམ་སྣང་སྒྱུ་
འཕྲུལ་གྱི་དྲ་བ། འཕྲིན་ལས་ཀྱི་རྒྱུད་ཀརྨ་མུ་མེ། མཇུག་ཏུ་དོན་བསྡུས་པ་རྡོ་རྗེ་
གདན་བཞིའི་རྒྱུད། སྒྱུ་འཕྲུལ་སྡེ་བརྒྱད་ནི། སེམས་དང་ཡེ་ཤེས་རང་ལུགས་སུ་
བསྟན་པ་གསང་བ་སྙིང་པོ། འཕྲིན་ལས་ཁ་ཚང་བསྟན་པ་སྒྱུ་འཕྲུལ་བཞི་བཅུ་
པ། དབང་མངོན་དུ་གྱུར་པ་སྒྱུ་འཕྲུལ་བླ་མ། དམ་ཚིག་དང་བསྟན་པའི་མན་
ངག་ཏུ་གྱུར་པ་སྒྱུ་འཕྲུལ་ལེ་ལག དོན་བསྡུས་ནས་བསྟན་པ་སྒྱུ་འཕྲུལ་ལེའུ་
བརྒྱད་པ། རོལ་པ་མངོན་དུ་གྱུར་པ་ལྷ་མོ་སྒྱུ་འཕྲུལ། དེ་རྣམས་ཀྱིས་མ་ཚང་བ་
ཁ་སྐོང་པ་སྒྱུ་འཕྲུལ་བརྒྱད་ཅུ་པ། དོན་དམ་པ་ཡེ་ཤེས་ཡོངས་སུ་ཤེས་པ་འཇམ་
དཔལ་སྒྱུ་འཕྲུལ་ལོ། དེ་རྣམས་ནི་གསང་སྔགས་ནང་གི་རྒྱུད་སྡེ་ཡིན་ལ། དེ་
དག་གི་མ་དཔེ་རྒྱ་དཔེ་རྣམས་ཐོག་མར་རྒྱ་གར་འཕགས་པའི་ཡུལ་གྱི་ཤི་ན་ལེནྡྲ་
ཡིགཙུག་ལག་ཁང་ན་བཞུགས་པ་ལ། རྗེས་སུ་སློབ་དཔོན་པདྨ་འབྱུང་གནས་
ཀྱིས་བོད་དུ་གདན་དྲངས་ནས་བསམ་ཡས་དཀོར་མཛོད་ན་བཞུགས་སུ་གསོལ་
，
460



ཞེས་གསུངས། དུས་མཚུངས་མཁན་ཆེན་བོ་དྷི་ས་ཏྭ་དང་ལོ་ཙཱ་བ་སྐ་བ་དཔལ་
བརྩེགས་ཀྱིས་ཕྱིའི་གསང་སྔགས་རྣམས་བསྒྱུར་པ་སྟེ། དེ་ཡང་བྱ་བའི་རྒྱུད། ཀྲི་
ཡའི་ཆོས་བྱ་བ་ཕྱིའི་རྒྱུད་དྲུག་ནི།（༡)རིག་སྔགས་ཐམས་ཅད་ཀྱི་ཁོག་དབུབ་ ་
པ་ཀྲི་ཡ་དཔུང་བཟང་གི་རྒྱུད། （3)རིག་སྔགས་ཐམས་ཅད་ཀྱི་དབང་བསྐུར་
བ་ཕྱག་ན་རྡོ་རྗེ་དབང་གི་རྒྱུད།（༣)རིག་སྔགས་ཐམས་ཅད་གསལ་བ་རིག་པ་
མཆོག་གི་རྒྱུད། （༤)རིག་སྔགས་ཐམས་ཅད་ཀྱི་དོན་བསྡུས་པ་སུ་སི་རི་ཀ་རའི་
རྒྱུད། （༥)རིག་སྔགས་ཐམས་ཅད་ཀྱི་འཕྲིན་ལས་ཁམས་གསུམ་རྣམ་པར་རྒྱལ་
བའི་རྒྱུད། (༦)རིག་སྔགས་ཐམས་ཅད་ཀྱི་དགོངས་པ་བསམ་གཏན་ཕྱི་མའི་
རྒྱུད་དང་དྲུག་བཅས་སོ། ། བྱ་བ་བྱེ་བྲག་གི་རྒྱུད་ནི། རིགས་གསུམ་གྱི་སྐོར་
ལས། དང་པོ་སྤྱན་རས་གཟིགས་ཀྱི་ཆོས་སྐོར་ལ་དྲུག་སྟེ། （༡) པདྨ་རྩེ་མོ་
སྔགས་ཀྱི་རྒྱུད། （3)པདྨ་ཅོད་པན་གྱི་རྒྱུད།（༣)ཆོ་ག་ཟབ་མོ་སྔགས་ཀྱི་རྒྱུད།
（༤)ཡིད་བཞིན་ནོར་བུ་འཁོར་ལོས་བསྒྱུར་བའི་རྒྱུད། （༥)ཨ་མོ་གྷ་པཱ་ཤ་དོན་
ཡོད་ཞགས་པའི་རྒྱུད། （༦)ཟ་མ་ཏོག་བཀོད་པ་ཆེ་ཆུང་ལ་སོགས་པའི་རྒྱུད་
བཅས་སོ། ། གཉིས་པ་འཇམ་དཔལ་གྱི་རྒྱུད་ལའང་བཞི་ལས། （༡)འཇམ་
དཔལ་ཡེ་ཤེས་སེམས་དཔའ་དྲི་མ་མེད་པའི་རྒྱུད། （༢)འཇམ་དཔལ་ཤེས་རབ་
རྣོན་པོའི་རྒྱུད། （༣)འཇམ་དཔལ་དྲ་བ་གཅོད་པའི་རྒྱུད། （༤) འཇམ་
དཔལ་མཚན་ཡང་དག་པར་བརྗོད་ པ་ གླུར་བླངས་ པའི་ རྒྱུད་བཅས་སོ། །
གསུམ་པ་ཕྱག་ན་རྡོ་རྗེའི་དབང་བསྐུར་བའི་རྒྱུད་ལའང་བདུན་ལས། （༡)ཕྱག་
ན་རྡོ་རྗེའི་དབང་བསྐུར་བའི་རྒྱུད། （༢)ཕྱག་ན་རྡོ་རྗེ་ས་འོག་གི་རྒྱུད། （3）
རྡོ་རྗེ་ས་བླའི་རྒྱུད། （༤）རྡོ་རྗེ་བེ་ཅོན་གྱི་རྒྱུད། （༥）རྡོ་རྗེ་རྣོན་པོའི་རྒྱུད།
（༦)རྡོ་རྗེ་གསང་བའི་བསྟན་པའི་རྒྱུད། （༧)རྡོ་རྗེ་མེ་རིའི་རྒྱུད་དོ། ། གཞན་
ཡང་གཟུངས་གྲྭ་ལྔ་པ་ལ་སོགས་སུམ་བརྒྱ་དྲུག་ཅུ་བཅས་སོ། ། དེ་བཞིན་ཨུ་པ་
ཡའི་རྒྱུད་བཞི་ལས། （༡)རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད།
（༢)མེ་དཔུང་འབར་བ་ཉོན་མོངས་བསྲེགས་པའི་རྒྱུད། （༢)ཕྱག་ན་རྡོ་རྗེ་
461



དབང་བསྐུར་བའི་རྒྱུད། （༤) རྣམ་པར་མི་རྟོག་དགོངས་ པའི་ རྒྱུད་བཅས་
བཞིའོ། ། ཡོ་ག་རྣལ་འབྱོར་གྱི་རྒྱུད་ལ། ཡོ་གའི་གཞུང་ཆེན་པོ་བམ་པོ་སུམ་
བརྒྱ་ཡོད་པ་དེ་རྣམས་ཡོངས་སུ་མ་བསྒྱུར་བ་དང༌། དེའི་བྱེ་བྲག་རྒྱུད་སྡེ་ཆེན་པོ་
བཞི་ལས། (༡)རྩ་བའི་རྒྱུད་ཏ་ཐ་སང་ཀྲ་ཏི་དང༌། (3) པ་ཤ་ཀ་ར་རྡོ་རྗེ་རྩེ་
མོའི་རྒྱུད། (༢)ཤྲཱི་པདྨ་རཱ་ག་རྒྱུ་དཔལ་མཆོག་དང་པོའི་རྒྱུད། (༤)ས་མུན་ཛ་
ཡ་རྟོགས་པ་བསྡུས་པའི་རྒྱུད་དང་བཞིའོ། ། གོང་དུ་སྨོས་པའི་ཡོ་གའི་གཞུང༌
ཆེན་པོ་བམ་པོ་སུམ་བརྒྱ་ཡོད་པ་ལས་བོད་དུ་མ་བསྒྱུར་བའི་མ་དཔེ་རྒྱ་དཔེ་
རྣམས་བསམ་ཡས་ཀྱི་དཔེ་མཛོད་ཁང་དུ་ཡོད་ཅེས་གསུངས། །
དེ་ནས་སློབ་དཔོན་དྷ་ན་སཾ་སྐྲུཏ་དང༌། ཤཱནྟིང་གནྡྷ་གདན་དྲངས་ནས་ལོ་
ཙཱ་བ་ ཉང་ཏིང་འཛིན་བཟང་པོས་མཛད་དེ་ཀྲི་ཡའི་རྒྱུད་སྡེ་ཊཱིཀྐ་དང་། སྐུ་
གསུང་ཐུགས་ཀྱི་གལ་པོའི་སྐོར་དང་། གཤིན་རྗེའི་སྒྲུབ་ཐབས་ཁ་ཡར་སོགས་
བསྒྱུར། དུས་དེར་ཆོས་རྒྱལ་ཁྲི་སྲོང་ལྡེ་བཙན་གྱིས་གངས་ཏི་སེ་ན་རྒྱ་གར་གྱི་
པཎྜི་ཏ་མཁས་པའི་དབང་པོ་ཞིག་བཞུགས་པ་གསན་ཏེ། ལོ་ཙཱ་བ་དབའ་མཉྫི་
ཤྲཱི་ཝརྨ་དང་། མཆིམས་ཤཱཀྱ་པྲ་བྷ། བྲན་ཀ་ར་མུ་ཁེནྡྲ། རྩངས་ཐེག་ལེག་ཏྲ་
བཅས་ལ་གསེར་ཕྱེ་བྲེ་གསུམ་བསྐུར་ནས་གདན་དྲངས་ཀྱང་། ངས་སྒྲུབ་པའི་
དམ་བཅའ་ཞིག་བཞག་ཡོད་པས་བོད་ལ་མི་འགྲོ་ཞེས་གསུངས། ལོ་ཙཱ་བ་རྣམས་
ཀྱིས་ཆོས་གནང་བ་ཞེས་ཡང་ཡང་ཞུས་པས། མཐར་བཤད་པར་བྱ་ཞེས་ཞལ་
བཞེས་བཟང་པོ་གནང་སྟེ། མངོན་པར་བྱང་ཆུབ་པའི་རྒྱུད་དང་། ངན་སོང་
སྦྱོང་རྒྱུད་སྒྲུབ་ཐབས། མན་ངག་ཨ་བ་ཏ་ར་ལ་སོགས་ཡོ་གའི་ཆོས་རྣམས་དང་།།
གཞན་ཡང་གསང་སྔགས་ནང་གི་སྒྱུ་འཕྲུལ་གསང་བ་སྙིང་པོའི་འགྲེལ་པ་དང༌
བཅས་པ། མན་ངག་ལམ་རིམ། སློབ་དཔོན་ཉིད་ཀྱིས་མཛད་པའི་མན་ངག་རྡོ་
རྗེ་ལམ་རིམ། ཁྲོ་བོའི་ལམ་རིམ། ཞི་བ་དྲྭ་ཆེན་དྲྭ་ཆུང་། འབྲིང་བ་ལ་སོགས་
མན་ངག་ཕྲ་མོ་མང་པོ་དང༌། བསམ་གཏན་ཕྱི་མའི་རྒྱ་ཆེར་འགྲེལ་ པ་དང་
བཅས་གསང་སྔགས་ཕྱི་ནང་གི་ཆོས་མང་པོ་བོད་དུ་བསྒྱུར། །
462



༡
དེ་ནས་རྒྱ་གར་འཕགས་པའི་ཡུལ་ན་སློབ་དཔོན་ཧཱུྃ་ཀ་ར་ཞེས་པ་འཇིག་
རྟེན་ན་གྲགས་ཆེ་བའི་གསང་སྔགས་ཀྱི་མངའ་བདག་ཅེས་བྱ་བ་ཞིག་ཡོད་པས།
བཙན་པོས་ཕོ་ཉ་མངགས་ཏེ་བོད་དུ་གདན་དྲངས་ཀྱང་ཕྱི་ནང་གི་རྒྱུ་རྐྱེན་མང་
པོས་རྐྱེན་པས་བོད་དུ་ ཕེབས་མི་ ཐུབ་པས། བཙན་པོ་ཁྲི་སྲོང་ལྡེ་བཙན་གྱི་
དགོངས་པར་གསང་སྔགས་རྡོ་རྗེ་ཐེག་པ། ཚེ་འདི་ལ་ཕྱག་རྒྱ་ཆེན་པོ་མཆོག་གི་
དངོས་གྲུབ་ཐོབ་པའི་ཆོས། རྒྱ་གར་འཕགས་ཡུལ་དུ་གྲུབ་ཐོབ་རྣམས་ཀྱི་དྲུང་དུ་
ཞུ་རུ་གཏོང་དགོས་མོད། འོན་ཀྱང་བོད་གངས་ཅན་ཡུལ་དུའང་གྲུབ་པ་ཐོབ་
པའི་སྐྱེ་བོ་དམ་པ་འགའ་ཞིག་མ་བྱུང་ན་ཆོས་ལ་ཡིད་མི་ཆེས། ཕྱིས་བསྟན་པ་
གོང་དུ་སྤེལ་དཀའ་བས་བཙན་པོའི་བཀའ་བཀོད་བཞིན། བོད་ཀྱི་དགེ་སློང་མི་
ལྔ་སྟེ། གནུབས་ནམ་མཁའི་སྙིང་པོ་དང༌། གྲུ་གུ་ཨུ་བྷི་ཤ། རླངས་དཔལ་གྱི་
སེང་གེ། རུ་ཡོང་སིང་ཧ་རཱ་ཛ། འབྲེ་རྒྱལ་བའི་བློ་གྲོས་བཅས་རྒྱ་གར་འཕགས་
པའི་ཡུལ་དུ་བརྫངས། ཡང་ཆོས་འབྱུང་འགའ་ཞིག་ཏུ་མང་གྲོ་དཀོན་མཆོག་
འབྱུང་གནས་དང་། དགེ་སློང་མི་ལྔ་དཔོན་དང་བཅས་པ་དྲུག་རྒྱ་གར་འཕགས་
པའི་ཡུལ་དུ་བརྫངས་ཞེས་འཁོད། དགེ་སློང་དེ་རྣམས་ཀྱིས་བཙན་པོའི་བཀའ་
བཞིན་གསེར་ཕྱེ་བྲེ་ གསུམ་ བསྣམས་ཏེ་ལམ་བར་དཀའ་ ངལ་ གང་ལའང་མ་
འཛེམས་པར་རྒྱ་གར་འཕགས་པའི་ཡུལ་དུ་ཕེབས་ཏེ། ད་ལྟ་འཕགས་ཡུལ་དུ་
གསང་སྔགས་ཀྱི་གྲུབ་པ་ཐོབ་པའི་སློབ་དཔོན་གྲགས་ཆེ་བ་སུ་ཡོད་ཅེས་དྲིས་པས།
གསེར་བྲག་བྱ་ཁྱུང་བྱ་བ་ལ་སློབ་དཔོན་ཧཱུྃ་ཀ་ར་བྱ་བ་བཞུགས་ཞེས་ཟེར། དེ་
ནས་དགེ་སློང་མི་ལྔས་སློབ་དཔོན་དེ་ ཉིད་ ཀྱི་དྲུང་དུ་སྐྱོད། སློབ་ དཔོན་ གྱི་
ཞབས་འབྲིང་སོག་སྐྱ་དེ་བས་ལམ་སྟོན་གནང་སྟེ་སློབ་དཔོན་མཇལ་བར་ཕྱིན།
འོན་ཀྱང་སློབ་དཔོན་བསྐོར་ཁང་དགུའི་ནང་དགོངས་པ་མཛད་ཅིང་བཞུགས་
པས་མཇལ་དཀའ་བའི་གནས་སུ་གྱུར། དེ་ནས་བོད་ཀྱི་དགེ་སློང་ལྔས་བཙན་
ཐབས་ཀྱིས་སློབ་དཔོན་གྱི་དྲུང་དུ་བསྐྱོད་དེ་སྒོ་གསུམ་གུས་པའི་ཕྱག་དང་བཅས་
གསེར་ཕྱེ་བྲེ་གང་ཕུལ་ཐོག་ཆོས་གནང་བ་ཞུ་ཞེས་ཞུས། སློབ་དཔོན་ཆེན་པོ་ཧཱུཾ་
463



ཀ་རའི་ཞལ་ནས། བོད་ཀྱི་རྒྱལ་པོ་བྱང་ཆུབ་སེམས་དཔའི་རིགས། ཆོས་ལ་
ཐུགས་དགོངས་རྫོགས་པ་ངོ་མཚར་ཆེ། ཁྱེད་རྣམས་དཀའ་བ་སྲོག་ཉེན་ལ་མ་
འཛེམས་པར་ཆོས་ཞུ་བར་འོངས་པས། སྔོན་ལ་དབང་བསྐུར་དགོས། དབང་
གསང་སྔགས་ཀྱི་རྩ་བ་ཡིན་པས་དབང་མ་བསྐུར་ན་གསང་སྔགས་བཤད་དུ་མི་
རུང་། སྒྲུབ་ཏུ་མི་རུང་ཞེས་གསུངས། 《ཀློང་ཆེན་ཆོས་འབྱུང》ལས་“ ཟླ་གམ་
དྲུག་ཅུ་རྩ་བརྒྱད་པའི་ཞལ་བསྟན་དེ་ནས་ཟླ་གམ་ལྔ་བཅུ་རྩ་བརྒྱད་དང་། ཟླ་
གམ་དགུ་པ་དང་། དུག་གསུམ་བང་རིམ་གསུམ་པ་དང་། དལ་རིམ་པར་ཞལ་
ཕྱེ་ནས་བསྟན། སྨན་གྱི་སྒྲུབ་པའི་དམ་ལ་གསུམ་ལས། པདྨ་འདབ་མ་བརྒྱུད་
ལ་བརྟེན་ནས། སྨན་མཁའ་འགྲོ་མ་བུའི་སྒྲུབ་པ། ཙཀྲ་རྩིབས་བརྒྱད་ཕྱེ་མའི་
སྒྲུབ་པ། ཟླ་གམ་དགུ་པ། དམ་རྫས་རློན་སྦྱོར་གྱི་སྒྲུབ་པ། དེ་ལྟར་གསུམ་དུ་
བདུད་རྩི་སྨན་གྱི་སྒྲུབ་པར་ཞལ་བསྟན། བཀྲ་ཤིས་དག་པའི་རྫས་ལ་བརྟེན་ནས་
ཚེ་སྒྲུབ་པ། མཁའ་དབྱིངས་དག་པའི་ཡུལ་ལ་བརྟེན་ནས་ཚེ་སྒྲུབ་པ། གསང་
བ་བྱང་ཆུབ་ཀྱི་སེམས་ལ་བརྟེན་ནས་ཚེ་སྒྲུབ་པ་དང་གསུམ་གྱི་དལ་དུ་ཚེ་སྒྲུབས་
ནས་འཆི་མེད་ཚེའི་དབང་བསྐུར། མེ་དག་པ་ཆོས་ཉིད་བྱང་ཆུབ་སེམས་ཀྱི་སྒྲུབ་
པ། མཁའ་དག་པ་སྦྱོར་བ་བྱང་ཆུབ་སེམས་ཀྱི་སྒྲུབ་པ། སྙིང་རྗེ་དག་པ་སྒྲོལ་བ་
བྱང་ཆུབ་སེམས་ཀྱི་སྒྲུབ་པར་གསང་སྔགས་སྤྱོད་པས་དབང་བསྐུར། དེ་རྣམས་
ལག་ལེན་དུ་བཤད་ནས། ཡང་དག་སྐོར་བྱང་ཐམས་ཅད་བརྫངས་ནས། ད་ལོ་
གཅིག་བསྒྲུབ་ལ། གྲུབ་རྟགས་ཐོན་པར་གྱིས་ལ་བོད་དུ་སོང་ཞིག”(༢༧༦-
༢༧༧)ཅེས་གསུངས། སྐབས་དེར་དབང་དང་ཆོས་ཞུ་བར་བགེགས་བར་མང་
ཙམ་བྱུང་། རྒྱ་གར་ཆོས་ལུགས་པ་རྣམས་དམ་པའི་ཆོས་ལ་ཕྲག་དོག་ལྷག་པར་
ཆེ་བས་བོད་ཀྱི་དགེ་སློང་ལྔ་ཡི་སྲོག་ལའང་ཉེན་ཁ་ཆེ་བའི་གནས་ སུ་ལྷུངས།
དུས་དེར་རླངས་དཔལ་གྱི་སེང་གེ་སྐུ་གཤེགས། གནུབས་ནམ་མཁའི་སྙིང་པོ་
བོད་དུ་ཕྱིར་ལོག་གནང་མི་ཐུབ་ པར་ལུས། དེ་མིན་འདྲེ་རྒྱལ་བའི་བློ་གྲོས་
སོགས་དགེ་སློང་གསུམ་བོད་དུ་ཕྱིར་ལོག་སྟེ་བཙན་པོའི་སྤྱན་སྔར་ཆོས་ཕུལ་ཏེ་
464



གནས་ལུགས་རྣམས་ཞིབ་གསལ་ཞུས་ཀྱང་བཙན་པོ་ཐུགས་ཡིད་མི་ཆེས་པ་དང་
བློན་པོ་གདུག་པ་ཅན་རྣམས་ཆོས་ལ་ཕྲག་དོག་ཆེ་བས་དབྱེན་སྦྱོར་དཀྲུགས་ཤིང༌
མང་ཙམ་བྱས་སྟབས། བཙན་པོས་ཀྱང་མི་ལྔ་བཏང་ཡང་གཉིས་མི་ཚང་བར་
ཁྱེད་ཚོ་ཡང་མཐར་བསྐྲད་དགོས་ཞེས་བཀའ་ཕབ་སྟེ། འདྲེ་རྒྱལ་བའི་བློ་གྲོས་
བྱང་ཐོ་ཡོར་ནག་པོར་སྤྲུགས། གྲུ་གུ་ཨུ་བེ་ཤ་ཞང་ཞུང་ཡུལ་དུ་སྤུགས(སྤྱུགས)།
རུ་ཡོང་སིང་ཧ་རཱ་ཛ་མདོ་ཁམས་སྨད་དུ་སྤྲུགས་སོ། ། གནུབས་ནམ་མཁའི་སྙིང་
པོས་མཐར་རྫུ་འཕྲུལ་གྱིས་བོད་དུ་འོངས་ཀྱང་འདི་རྒྱལ་ཁྲིམས་ལ་གནོད་པས་
འདུག་ས་གཅིག་ལ་མི་འཇོག་ཟེར་ནས་ལྷོ་བྲག་མཁར་ཆུར་སྤྲུགས་སོ། །
མདོར་ན། བཙན་པོ་ཁྲི་སྲོང་ལྡེ་བཙན་གྱི་སྐུ་དུས་སུ་མཁན་སློབ་གཉིས་
བོད་དུ་གདན་དྲངས་པ་དང་། བོད་ཀྱི་སངས་རྒྱས་ཆོས་ལུགས་ཀྱི་དགོན་སྡེ་
དང་པོ་བསམ་ཡས་མི་འགྱུར་ ལྷུན་གྱིས་གྲུབ་ པའི་ གཙུག་ལག་ཁང་བཞེངས།
སད་མི་བདུན་རབ་ཏུ་བྱུང་ནས་གངས་ཅན་ཡུལ་དུ་རབ་བྱུང་གི་སྡོམ་པ་བླང་
བའི་སྲོལ་དར། ཁྱད་པར་དུ་བཙན་པོ་དེའི་སྐུ་དུས་སུ་ཨུ་རྒྱན་གྱི་སློབ་དཔོན་
པདྨ་འབྱུང་གནས་དང་། ཟ་ཧོར་གྱི་མཁན་ཆེན་བོ་དྷི་ས་ཏྭ། ཁ་ཆེའི་སློབ་
དཔོན་བི་མ་ལ་མི་ཏྲ། རྒྱ་གར་གྱི་སློབ་དཔོན་ཀ་མ་ལ་ཤཱི་ལ། སིང་ག་ལའི་སློབ་
དཔོན་དྷ་ན་ཤི་ལ་བཅས་མཁས་པའི་གཙུག་རྒྱན་སློབ་དཔོན་ཆེན་པོ་ལྔ་དང་
གཞན་ཡང་ཤཱན་ཏིང་གཎྷ་དང་། བི་ཤུ་དྷ་སིང་ཧ་ལ་སོགས་ལོ་པཎ་རྣམས། དེ་
བཞིན་ལོ་ཙཱ་བ་དབའ་རྨ་གཟིགས་ཀྱི་བུ་དབའ་ཁྲི་རཏྣ་དང༌། མཆིམས་ཨ་ནུའི་
བུ་ཤཱཀྱ་པྲ་བྷ། རྩངས་ཐེན་ལེ་ཏྲའི་བུ་རྩངས་ལེགས་གྲུབ། པ་གོར་ཧེ་འདོད་ཀྱི་
བུ་བཻ་རོ་ཙ་ན། ཞང་ཉ་བཟང་གི་བུ་ལྷ་བུ། ཤུད་བུ་ཁོང་སླེབ། སྦ་གསལ་སྣང་།
སྐ་བ་དཔལ་བརྩེགས། ཅོག་རོ་ཀླུའི་རྒྱལ་མཚན། ཞང་སྣ་ནམ་ཡེ་ཤེས་སྡེ། རྨ་
རིན་ཆེན་མཆོག གཉགས་ཛྷན་ཀུ་མ་ར། མཆན་བུ་ལྡན་མ་རྩེ་མང་། སྣུབས་
ནམ་མཁའི་སྙིང་པོ། དབས་ཨ་ཙ་རྱ་ཡེ་ཤེས་དབྱངས། མགོ་བུ་སྤུ་འབྱིན། ལོ་
ཁྱི་ཆུང་སོགས་སློབ་དཔོན་དང་ལོ་པཎ་མང་པོ་གདན་དྲངས་ཏེ་བཀའ་སྡེ་སྣོད་
465



མང་དུ་བསྒྱུར། དམ་ཆོས་རྒྱ་ཆེར་སྤེལ། བཙན་པོ་ན་རེ། བདག་ནི་ཆོས་སྐྱོང་
བའི་རྒྱལ་པོ་ལགས། །རྒྱ་གར་ཡུལ་ན་བཞུགས་པ་དམ་པའི་ཆོས། ། བཀའ་
དང་བསྟན་བཅོས་རྒྱུད་ལུང་མན་ངག་རྣམས། ། གཅིག་ཀྱང་མ་ལུས་གངས་
ཅན་བོད་དུ་བསྒྱུར། ། དམ་པའི་ཆོས་ཀྱི་འཁོར་ལོ་བསྐོར་དུ་གསོལ། ། དམ་
པའི་ཆོས་ཀྱི་སྒྲོན་མེ་སྤར་དུ་གསོལ། ། དམ་པའི་ཆོས་ཀྱི་ཆར་ཆེན་དབབ་ཏུ་
གསོལ། ། དམ་པའི་ཆོས་ཀྱི་དུང་ཆེན་འབུད་དུ་གསོལ། །དམ་པ་ཆོས་ཀྱི་གཎྜི་
བརྡུང་དུ་གསོལ། ། ཞེས་ཡང་ཡང་གསོལ། དེ་ནས་བཙན་པོའི་བཀའ་བཞིན་
དུ་ལོ་པཎ་རྣམས་ཨརྱ་པ་ལོའི་གླིང་དུ་གདན་དྲངས། བྱང་ཆུབ་མཆོག་ཏུ་སེམས་
བསྐྱེད་དེ། ། ཁྲུས་ཁང་ གླིང་དུ་ཁྲུས་བྱས་ནས། །བྱང་ཆུབ་གླིང་དུ་སེམས་
བསྐྱེད་དེ། ། བྱམས་པའི་གླིང་དུ་ལུང་ཡང་བསྟན། ། བསམ་གཏན་གླིང་དུ་
སྒོམ་གྲྭ་བཙུགས། ། སྒྲ་བསྒྱུར་གླིང་དུ་སྒྲ་བསྒྱུར་ནས། ། རྣམ་དག་གླིང་དུ་ཆོས་
ཀྱང་བཤད། ། ལོ་ནི་བཅུ་གསུམ་ཆོས་གྲྭ་བཙུགས། །ཨུ་རྒྱན་སྐད་དང་ཟ་ཧོར་
སྐད། ། ཁ་ ཆེའི་ སྐད་ དང་ སིང་ ཧའི་ སྐད། ། རྒྱ་ནག་ སྐད་ དུ་ བསྒྱུར་ནས་
བཤད། ། ཅེས་གསུངས། །
དུས་དེར་ལོ་པཎ་སོ་སོས་བསྒྱུར་པའི་མདོ་རྒྱུད་བསྟན་བཅོས་ཀྱི་མཚན་
རགས་ཙམ་བརྗོད་ན། （༡)སློབ་དཔོན་དྷ་ན་ཤི་ལ་དང་ཀ་མ་ལ་ཤཱི་ལའི་ལོ་ཙཱ་
བ་སྐ་བ་དཔལ་བརྩེགས་དང༌། ཅོག་རོ་ཀླུའི་རྒྱལ་མཚན། སྣ་ནམ་ཡེ་ཤེས་སྡེ་
དང་གསུམ་གྱིས་བྱས་ནས་མདོ་སྡེ་མ་ལུས་པ་དང༌། དཀོན་མཆོག་བརྩེགས་པ།
སངས་རྒྱས་ཕལ་པོ་ཆེ། བཀའ་ ཤེས་ རབ་ཀྱི་ཕ་རོལ་ དུ་ ཕྱིན་ པ་ རྒྱས་འབྲིང་
ཐམས་ཅད་བསྒྱུར།（3) རྒྱ་གར་གྱི་སློབ་དཔོན་ཀ་མ་ལ་ཤཱི་ལ་དང་། རྨ་རིན་
ཆེན་མཆོག་གིས་སྤང་ཀོང་ཕྱག་སྟོང་པ་ལ་སོགས་མདོ་སྡེ་རྒྱ་ནག་ལུགས་མང་པོ་
བསྒྱུར། (༣)མཁན་ཆེན་བོ་དྷི་ས་ཏྭ་དང༌། ལོ་ཙཱ་བ་མཆན་བུ་རྣམས་ཀྱིས་མདོ་
སྡེ་དང༌། འདུལ་བ། མངོན་པ་གསུམ་གྱི་གཞུང་ཐམས་ ཅད་བསྒྱུར་རོ། །
（༩) སློབ་དཔོན་པདྨ་འབྱུང་གནས་ཀྱི་ལོ་ཙཱ་བ་སྣུབས་ནམ་མཁའི་སྙིང་པོ་ལ་
466



སོགས་པས་བྱས་ཏེ་གསང་སྔགས་སྒྲུབ་པ་བཀའ་བརྒྱུད་ཀྱི་རྒྱུད་སྒྲུབ་ཐབས་མང་
པོ་བསྒྱུར་རོ། །(༥) སློབ་དཔོན་བཱི་མ་ལ་མི་ཏྲའི་ལོ་ཙཱ་བ་གཉགས་ཛྷན་སུ་མ་
རས་བྱས་ཏེ་གསང་སྔགས་ཕྱི་ནང་གི་ཆོས་མང་པོ་བསྒྱུར་རོ། །རྒྱ་གར་ལས་མ་
དཔེ་མ་རྙེད་པ་རྣམས་ནི་རྒྱ་ནག་དང་ལི་ཡུལ་ལས་བསྒྱུར་པའོ། ། མདོར་ན།
སློབ་དཔོན་དང་ལོ་པཎ་རྣམས་ཀྱིས་མདོ་སྔགས་སེམས་གསུམ་སོགས་ཀྱི་བཀའ་
བསྟན་ཇི་སྙེད་པ་བོད་དུ་བསྒྱུར་པའི་དཀར་ཆག་ཞིབ་པར་མཁྱེན་འདོད་ན་
《ཀློང་ཆེན་ཆོས་འབྱུང་》སོགས་ལ་གཟིགས་པར་ཞུ། །
བཞི། སངས་རྒྱས་བསྟན་པ་ཕྱི་དར་གྱི་སྐབས་དང་། གྲུབ་
མཐའ་ཁག་གི་སྲོལ་ཇི་ལྟར་བཏོད་པའི་སྐོར། །
ཆོས་རྒྱལ་ཁྲི་སྲོང་ལྡེ་བཙན་གྱི་སྐུ་དུས་སུ་སངས་རྒྱས་བསྟན་པ་དར་ཞིང་
རྒྱས་པར་སྤེལ། དེ་ནས་ཁྲི་རལ་པ་ཅན་གྱི་དུས་སུ་འུ་ཤང་རྡོ་དཔེ་མེད་བཀྲ་ཤིས་
དགེ་འཕེལ་གཙུག་ལག་ཁང་བཞེངས་པ་དང་། ལོ་ཙཱ་བ་སྐ་བ་དཔལ་བརྩེགས་
དང༌། ཅོག་རོ་ཀླུ་ཡི་རྒྱལ་མཚན། སྣ་ནམ་གྱི་སྡེ་ལ་སོགས་ལོ་པཎ་མང་པོ་གདན་
དྲངས་ནས་བཀའ་བསྟན་གཞུང་ལུགས་མང་པོ་གསར་དུ་བསྒྱུར་པ་དང་། སྔ་
བསྒྱུར་རྣམས་ལ་དག་བཅོས་ལེགས་པར་མཛད། སྐབས་དེར་རྒྱ་གར་འཕགས་
པའི་ཡུལ་དུ་ཡོད་པའི་རྒྱ་དཔེ་རྣམས་ཕལ་ཆེ་བ་བོད་དུ་བསྒྱུར། བཀའ་བསྟན་
འགའ་ཞིག་གི་མ་དཔེ་འཕགས་ཡུལ་དུ་རྙེད་དཀའ་བ་རྒྱ་ནག་ཡུལ་དང་ལི་ཡུལ་
ནས་བོད་དུ་བསྒྱུར་ཞེས་གསུངས། འོན་ཀྱང་གླང་དར་མས་རང་ཉིད་ཀྱི་གཅུང་
པོ་ཁྲི་རལ་པ་ཅན་བཀྲོངས། སངས་རྒྱས་བསྟན་པ་བསྣུབས། བོད་ཀྱི་རིག་
གནས་ལ་གཏོར་བཤིག་ཚབས་ཆེན་བཏང་བས་ལྷ་ལུང་དཔལ་གྱི་རྡོ་རྗེས་བཙན་
པོ་གླང་དར་མ་བཀྲོངས། དེ་ནས་བཟུང་བཙན་པོའི་ རྒྱལ་ རབས་ ཡོངས་ སུ་
འཐོར་ཞིག་ཏུ་སོང་བ་དང་བན་བོན་གཉིས་ཀ་མིང་ཙམ་ལས་མ་ལུས་པར་གྱུར་
， 467



པའོ། །
༡. སངས་རྒྱས་བསྟན་པ་ཕྱི་དར་གྱི་སྐབས་བཤད་པ།
བསྟན་པ་ཕྱི་དར་གྱི་དུས་སུ་འདུལ་བ་སྨད་ནས་དར་ཚུལ་དང་སྟོད་ནས་
དར་ཚུལ་གཉིས་བྱུང་བ་ལས་དང་པོ་འདུལ་བ་སྨད་ནས་དར་ཚུལ་དུ། 《ཆོས་
འབྱུང་བསྟན་པའི་རྒྱལ་མཚན》ལས་“ད་ནི་དོན་གཉིས་པ་སྡེ་པའི་མེ་རོ་བླངས་
ལུགས་སྟོན་ཏེ། དེ་ནས་དམ་པའི་ཆོས་ཀྱི་མེ་རོ་ནི། ཁྲི་ཆུང་ཁྲི་ལྡེ་མགོན་ཚ་ལ་
ན་ཡེ་ཤེས་རྒྱལ་མཚན་གསུམ་གྱི་བཀའ་དྲིན་ལ་ཁམས་པ་མུ་ཟུ་ཀ་ར་འཕན་གྱིས་
བླངས་ཞེས་པ་དང༌། འདིར་ཡང་སྡེ་པའི་མེ་རོ་དགོངས་པ་བསལ་གྱིས་བླངས།
ཞེས་པའི་དོན་ནི་མངའ་བདག་ཁྲི་ཆུང་དང༌། ཁྲི་ལྡེ་མགོན་བཙན། ཚ་ན་ཡེ་
ཤེས་རྒྱལ་མཚན་གསུམ་གྱི་དྲིན་ལ། དམ་པ་ཆོས་ཀྱི་མེ་རོ་བླངས་ཏེ། དེ་ཡང་
སྤྱིར་བསྟན་པ་ཆུ་བོའི་གཉེར་མ་དང་འདྲ་སྟེ་སྔ་ཕྱི། ཉི་ཟླ་ཤར་ནུབ་དང་འདྲ་སྟེ་
འཕེལ་འགྲིབ། སྐས་ཀྱི་གདང་བུ་དང་འདྲ་སྟེ་མཐོ་དམའ། དབྱར་དགུན་རྩི་
ཏོག་དང་འདྲ་སྟེ་འགྱུར་བའི་དུས་ན་རྨ་ཀླུངས་རྡོ་རྗེ་བྲག་ར། དན་ཏིང་པད་
མའི་ཡང་དགོན་རྩེ་དྲུག་ལྷུན་གྱི་སྒང་། གཡུང་དྲུང་ཤེལ་གྱི་བྲག་ཕུག་གདངས་
དགའ་ལ་བྱིན་ཆེ་བའི་གནས་དེར། བླ་ཆེན་དགོངས་པ་རབ་གསལ་སྐུ་འཁྲུངས་
ཏེ། བླ་ཆེན་ཡང་རིགས་སུ་བཟང་བ། ལས་སུ་དག་པ། སྡོམ་རྒྱུད་ཀྱི་ཟུངས་
ཐུབ་པ། བདེ་བར་གཤེགས་པའི་སྤྲུལ་པ་གཅིག་བཞུགས་སྐད། དེ་དུས་ཙམ་ན་
དུས་ཉམས་ལ་སོང་བས། དགེ་འདུན་གྱི་འཚོར་མ་སླད་ནས་སྦྱོར་བ་མེད་དེ།
དཔལ་ཆུ་ བོའི་ རིའི་ སྒོམ་ གྲྭ་ ནས། གཡོ་ དགེ་འབྱུང་། རྩངས་ རབ་ གསལ།
དམར་ཤཱཀྱ་མུ་ནེ་གསུམ་ཡོད་པས། ཧོར་ཡུལ་དུ་ཕྱིན་པས། དེ་ཡང་ཆོས་
ལུགས་དགོངས་པར་མ་ནུས་ཏེ། ཧོར་གྱི་དགེ་བསྙེན་ཤཱཀྱ་པྲ་བྷ་དང་འགྲོགས་ཏེ།
མདོ་སྨད་ཡན་ཆུང་རྣམ་རྫོང་གི་དགོན་པར་བཞུགས་པའི་ཚེ། བླ་ཆེན་དེས་ཞལ་
ཏ་བྱོན་པས་འབྲལ་ནས་ཆོས་གཅིག་བསླབ་པར་ཞུས་པས། འདུལ་བ་འོད་ལྡན་
468



གནང་སྟེ། འདི་ན་མར་ལྟོས་དང་དད་ན་བྱ་ཡིས་གསུངས། དེར་ཁྱེར་ནས་
ལམ་ན་ ཕར་ བལྟ་ ཞིང་ ཕྱིན་ པས། དད་ཆེས་ནས་ མཆི་ མ་ ཡང༌ བྱུང༌ སྐད།”
(ཤོག༡༥༤ - ༡༥༥）ཅེས་གསུངས། དེ་ནི་མངའ་བདག་ཁྲི་ཆུང་དང་། ཁྲི་
ལྡེ་མགོན་བཙན། ཚ་ན་ཡེ་ཤེས་རྒྱལ་མཚན་རྣམ་གསུམ་གྱི་བཀའ་དྲིན་གྱིས་སྡེ་
པའི་བསྟན་པའི་མེ་རོ་ནི་ཁམས་པ་མུ་ཟུ་ཀ་ར་འཕན་ནམ་བླ་ཆེན་དགོངས་པ་
རབ་གསལ་གྱིས་བླངས་པ་གསལ་པོར་བསྟན། དེ་ནས་སངས་རྒྱས་བསྟན་པ་
རིམ་བཞིན་འཕེལ་རྒྱས་སུ་ཕྱིན་ནས་གཡོ་དགེ་བའི་འབྱུང་གནས་དང་། གཙང་
རབ་གསལ། དམར་ཤཱཀྱ་མུ་ནེ་རྣམ་གསུམ་དཔལ་ཆུ་བོ་རི་ལ་སྒོམ་ལ་བཞུགས་
པའི་དུས་ སུ་ གླང་དར་མས་ སངས་ རྒྱས་བསྟན་པ་བསྣུབས་པའི་གནས་ཚུལ་
རྣམས་གསན་རྗེས། ཁོང་རྣམས་ཀྱིས་འཕྲལ་དུ་སྤྲང་པོར་བརྫུས་ཏེ་དམ་ཆོས་
འདུལ་བ་དྲེའུ་ཁལ་གཅིག་བཀལ་ཏེ་རྒྱལ་ཁྲིམས་མ་གཅིག་པའི་ཡུལ་གཞན་དུ་
སངས་རྒྱས་བསྟན་པ་སྤེལ་བར་དགོངས་ཏེ་ཉིན་མོ་ཡིབ་ཅིང་མཚན་མོ་ལམ་དུ་
བྱོན་ཏེ། མངའ་རིས་སུ་ཕེབས་ཀྱང་ཡུལ་དེར་བསྟན་པ་སྤེལ་མི་ནུས་པར་བྱང་
ལམ་བརྒྱུད་ཧོར་ཡུལ་དུ་ཕེབས། ཧོར་གྱི་དགེ་བསྙེན་ཤཱཀྱ་སྲ་བ་དང་འགྲོགས་ཏེ།
མདོ་སྨད་ལྷོ་ངོས་བེ་རེའི་ས་ཆ་དེའུ་ཚ་མཚོ་བརྒྱུད་རྨ་ལུང་རྡོ་རྗེ་བྲག་དན་ཏིག་གི་
ཡང་དགོན་དུ་བྱོན། སྔར་གྱི་བཙུན་ཆས་ཁོ་ནར་བཞུགས་པས་ཡུལ་མི་རྣམས་
ཀྱིས་མཐོང་བ་ཙམ་གྱིས་ ཨ་ལ་ལ། རྒྱལ་པོ་སྡིག་ཅན་གྱི་ཁྲིམས་མི་ཕོག་པའི་
བཙུན་པ་འདི་ན་འདུག་ཅེས་བརྗོད་པས། དགེ་སློང་རྣམས་ཀྱང་དངངས་སྐྲག་
རབ་ཏུ་སྐྱེས་ནས་རི་ཁྲོད་དུ་ཕེབས། དགེ་བསྙེན་མ་ཞིག་གིས་ཁོང་རྣམས་ལ་
བསྙེན་བཀུར་གསོལ་བ་ཞབས་འདེབས་གང་ལེགས་ཞུས། དུས་མཚུངས་དད་
ལྡན་སྐྱེ་བོ་མང་པོས་ སངས་རྒྱས་ཀྱི་བཀའ་བསྟན་དེ་དག་མཇལ་བ་ཙམ་གྱིས་
དབང་མེད་མཆི་མའི་ཕྲེང་བ་ས་ལ་ལྷུངས། དེ་ནས་དམར་གཡོ་གཙང་གསུམ་
དང་བླ་ཆེན་དགོངས་པ་ རབ་གསལ་མཇལ་ཏེ་དབུས་གཙང་དུ་འདུལ་བའི་
བསྟན་པ་མི་ནུབ་གོང་དུ་འཕེལ་བའི་ས་བོན་སྤེལ། དུས་དེར་ཡུལ་དབུས་ན་
469



ཆོས་མེད་པར་སྨག་རུམ་ལྟ་བུར་གནས། དབུས་གཙང་ཁུལ་དུ་སྡོམ་པ་ཞུ་ཡུལ་
མེད་སྟབས་ཚ་ན་ཡེ་ཤེས་མཆོག་གིས་བདག་རྐྱེན་མཛད་དེ་ཁམས་ཁུལ་དུ་དབུས་
གཙང་མི་བདུན་སྡོམ་པ་ཞུ་བར་མངགས། 《རྒྱལ་རབས་གསལ་བའི་མེ་ལོང》
ལས། “རྒྱལ་པོ་སྡིག་ཅན་གྱིས་ཆོས་བསྣུབས་ནས་བརྒྱད་ཅུ་ལོན་པ་ན་བསམ་
ཡས་ཀྱི་མངའ་བདག ཚ་ན་ཡེ་ཤེས་རྒྱལ་མཚན་དེས་བདག་རྐྱེན་མཛད་ནས་
ཁམས་སུ་སྡོམ་པ་ལེན་པའི་ཐོག་མར་དབུས་གཙང་གི་མི་བདུན་གྲགས་པ་ནི།
ཀླུ་མེས་ཤེས་རབ་ཚུལ་ཁྲིམས། འབྲི་ཡེ་ཤེས་ཡོན་ཏན། ཚོང་གེ་ཤེས་རབ་སེང་
གེ། ལོ་སྟོན་རྡོ་རྗེ་དབང་ཕྱུག སུམ་པ་ཡེ་ཤེས་བློ་གྲོས། རྒྱ་བློ་གྲོས་ཤེས་རབ།
གཞོན་བན་ཆོས་མཆོག་དང་བདུན་གྱིས་གྲུམ་ཡེ་ཤེས་རྒྱལ་མཚན་ལ་མཁན་པོ་
ཞུས། ཆོ་རོ་ཤེས་རབ་བྱང་ཆུབ་ལ་སློབ་དཔོན་ཞུས་ནས་བཀའ་དྲིན་མནོས་
སོ། ། དེའི་རྟིང་ལ་ཕྱིན་པ་ལྔ་ནི། མཐའ་བཞི་རྒྱལ་འཕགས། རག་ཤི་ཚུལ་
ཁྲིམས་འབྱུང་གནས། སྦ་བཙུན་བློ་གྲོས་དབང་ཕྱུག སྐྱེས་ལེགས་ཉང་བྲན་
ཆོས་སྐྱབས། གྲུབ་ཤིང་ཤེས་རབ་སྨོན་ལམ་མོ། དེ་ལྟར་སྔོན་ལ་ཁམས་སུ་སྡོམ་
པ་ལེན་པར་ཕྱིན་པའི་མི་བདུན་པོ་དེས་སྡོམ་པ་བླངས་ནས་ཕྱིར་འོང་བ་དང༌།
རྟིང་ལ་ཕྱིན་པའི་མི་ལྔ་དང་ལམ་ལ་འཕྲད་དེ། གར་འགྲོ་དྲིས་པས། ཁམས་སུ་
སྡོམ་པ་ལེན་དུ་འགྲོ་ཟེར་བས། སྔོན་མ་རྣམས་ན་རེ། ངེད་རྣམས་ཀྱིས་སྡོམ་པ་
གསུམ་ལྡན་དུ་བླངས་ཡོད་པས་ངེད་ཀྱིས་སྡོམ་པ་ཕོག་པས་ཆོག་ཐག་རིང་ལ་འགྲོ་
མི་དགོས་ཟེར་བ་ལ་མ་ཉན་པར་ཁམས་ སུ་ ཕྱིན་ཏེ། སྔར་གྱི་མཁས་བཙུན་
རྣམས་དང་མཇལ་སྡོམ་པ་བླངས་ཏེ་ཕྱིར་དབུས་གཙང་དུ་སླེབ”(ཤོག་ ༢༩ ༢)
ཅེས་གསུངས། དུས་དེར་བསམ་ཡས་ཀྱི་མངའ་བདག་ཚ་ན་ཡེ་ཤེས་རྒྱལ་མཚན་
དགོངས་པ་བདེ་བར་གཤེགས་ཀྱང་། དེའི་སྲས་གཙང་པོ་ཁྲི་ལས་བདག་རྐྱེན་
མཛད་དེ། ཀླུ་མེས་ཤེས་རབ་ཚུལ་ཁྲིམས་དང༌། འབྲི་ཡེ་ཤེས་ཡོན་ཏན་སོགས་
དབུས་གཙང་མི་བདུན་གྱིས་དབུས་གཙང་ཁུལ་དུ་བསྟན་པའི་གཙུག་ལག་ཁང་
དུ་མ་བཞེངས། དགེ་འདུན་གྱི་སྡེ་བཙུགས། སངས་རྒྱས་ཀྱི་བསྟན་པའི་མེ་རོ་
470



བླངས་ནས་བོད་དབུས་གཙང་ ཁུལ་ དུ་ བསྟན་ པའི་སྒྲོན་མེ་སྤར་ཞེས་གྲགས།
ལྕགས་བྱ་(སྤྱི་ལོ841ལོར་སངས་རྒྱས་བསྟན་པ་བསྣུབས་འགོ་ཚུགས་ནས། ས་
བྱ་(སྤྱི་ལོ་949)ལོར་བསྟན་པའི་མེ་རོ་བླངས་པའི་བར་མི་ལོ་བརྒྱ་དང་བརྒྱད་
རིང་བོད་རུ་བཞི་ན་དགེ་སློང་མེད་པར་གྲགས། འོན་ཀྱང་སྤུ་རེངས་ཀྱི་བཙད་
པོ་ལྷ་བླ་མ་ཡེ་ཤེས་འོད་དང་། དབུ་རུའི་ཁྲི་སྡེ་མགོན་བཙན། བསམ་ཡས་ཀྱི་
མངའ་བདག་ཚ་ན་ཡེ་ཤེས་རྒྱལ་མཚན་སོགས་ཀྱི་བཀའ་དྲིན་ལས་སངས་རྒྱས་
བསྟན་པའི་མེ་རོ་བླངས། གོང་དུ་བཀོད་པ་ལྟར། འདུལ་བའི་བསྟན་པ་སྨད་
ནས་དར་ ཚུལ་ སྐོར་ དང༌། བསྟན་ པ་ ཕྱི་ དར་ དུས་ ནམ་ ཞིག་ ཚུགས་ མིན།
མཁན་བརྒྱུད་དང་སློབ་བརྒྱུད་སོགས་ཀྱི་ཐད་སྔོན་བྱོན་མཁས་པ་སོ་སོའི་བཞེད་
སྲོལ་མི་མཐུན་པ་མང་ཞིང་། ཞིབ་པར་མཁྱེན་འདོད་ན་ཆོས་འབྱུང་མཁས་པའི་
དགའ་སྟོན་དང༌། ཆོས་འབྱུང་བསྟན་པའི་རྒྱལ་མཚན། ཆོས་འབྱུང་མེ་ཏོག་
སྙིང་པོ་སྦྲང་རྩིའི་བཅུད་སོགས་ལ་གཟིགས་པར་ཞུ། །
དེ་ནས་འདུལ་བའི་བསྟན་པ་སྟོད་ནས་དར་ཞིང་རྒྱས་པར་སྤེལ་ཐུབ་པ་ནི་
ལྷ་བླ་མ་ཡེ་ཤེས་འོད་ཀྱི་བཀའ་དྲིན་ཞེས་གྲགས། རྗེ་འདི་ཉིད་ཡབ་མངའ་རིས་
གུ་གེ་རྒྱལ་པོ་བཀྲ་ཤིས་མགོན་གྱི་སྲས་སུ་ཤིང་གླང་(སྤྱི་ལོ965)ལོར་སྐུ་འཁྲུངས།
སྐུ་ཆུང་ངུའི་དུས་མཚན་དུ་སྲོང་ངེ་ཞེས་འབོད། སྐུ་ཚེའི་སྟོད་དུ་བཙུན་མོ་ཁབ་
ཏུ་བཞེས་ཏེ་རྒྱལ་སྲིད་བསྐྱངས། མཚན་དུ་ཁྲི་ལྡེ་སྲོང་གཙུག་བཙན་ཞེས་གསོལ།
དགུང་ལོ་སུམ་ཅུ་སོ་གཅིག་པ་མེ་སྤྲེལ་(སྤྱི་ལོ996)ལོར་རྗེ་འདི་ཉིད་ཀྱིས་སྦྱིན་
བདག་དང་སྐུལ་མ་མཛད་དེ་ལོ་ཆེན་རིན་ཆེན་བཟང་པོས་འདུལ་བའི་སྡེ་སྣོད་
ཆེན་པོ་མཐོ་ལྡིང་གཙུག་ལག་ཁང་ཕྱག་བཏབ། མཐོ་ལྡིང་གཙུག་ལག་ཁང་ཆེན་
བརྒྱ་རྩ་གཅིག་དུས་གཅིག་ཏུ་ཐོག་བཏབ་དུས་གཅིག་ཏུ་རབ་གནས་མཛད་ཅེས་
གསུངས། དེ་ནས་རིམ་བཞིན་འཕེལ་རྒྱས་སོང་ནས་འདུས་སྡེ་བརྒྱ་རྩ་ལྷ་ཁང་
དང་། གསེར་ཁང་། ལྷ་ཁང་དཀར་པོ། གནས་བཅུ་ལྷ་ཁང་། མ་ཎི་ལྷ་ཁང་
སོགས་རྒྱ་སྐྱེད་མཛད། དུས་དེར་ཡབ་མེས་ཀྱི་ཡིག་ཚགས་ལ་གཟིགས་པས་
471



འཇིག་རྟེན་གྱི་ལས་ལ་སྐྱོ་བ་རབ་ཏུ་སྐྱེས། འཇིག་རྟེན་གྱི་བྱ་བ་ཡོངས་སུ་སྤང་
པའི་དམ་བཅའ་བཞག རྒྱལ་སྲིད་འཁོར་རེ་ལ་ཕུལ་ཏེ། མེ་འབྲུག་(སྤྱི་ལོ
1006)ལོར་ཡབ་སྲོང་ངེ་དང༌། སྲས་ནཱ་ག་རཱ་ཛ་དང་དེ་སྦ་རཱ་ཛ་བཅས་ཡབ་
སྲས་གསུམ་རབ་བྱུང་གི་སྡོམ་པ་བཞེས། མཁན་པོ་ཡེ་ཤེས་བཟང་པོའི་དྲུང་དུ་
རབ་ཏུ་བྱུང་སྟབས་ཡབ་ཀྱི་མཚན་དུ་ཡེ་ཤེས་འོད་ཅེས་གསོལ། དེ་ནས་བསྟན་
པ་གོང་དུ་སྤེལ་བའི་སླད་དུ་མངའ་རིས་བསྐོར་གསུམ་ནས་ཁྱེའུ་རིག་པ་རྣོ་བ་མི་
ལོ་བཅུ་ལས་མ་བརྒལ་བ་ཉི་ཤུ་རྩ་གཅིག་འདེམས་ནས་རྒྱལ་པོའི་ཕྱག་རྟེན་དང་།
ཆོས་ཀྱི་ཞུ་རྟེན་སོགས་གསེར་ཕྱེ་བྲེ་མང་པོ་བསྐུར་ཏེ་འཕགས་ཡུལ་དུ་བརྫངས།
འོན་ཀྱང་ཁྱེའུ་བཅུ་དགུ་རྒྱ་གར་འཕགས་པའི་ཡུལ་དུ་སླེབས་རྗེས་ཚ་བའི་ནད་
ཀྱིས་མནར་ཏེ་གྲོངས། ཞང་ཞུང་གི་ལྷ་བཟོ་ལོ་ཆེན་བཟང་པོ་དང་། སྤུ་རངས་
ཀྱི་ལོ་ཆུང་ལེགས་པའི་ཤེས་རབ་རྣམ་གཉིས་མཁས་པར་གྱུར། བོད་ལ་བཀའ་
དྲིན་ལྷག་པར་ཆེ། ཁོང་གཉིས་ཐོག་མར་ཁོ་ཆར་དུ་བྱོན། སྒྲ་ལེགས་པར་
སྦྱངས། ཙན་དྷ་ཧ་རི་ལས་གསང་བ་འདུས་པ་ལན་གཉིས་ཞུས། འཇིག་རྟེན་
གསུམ་སྣང་གི་དཀྱིལ་འཁོར་དུ་ལན་བདུན་ཞུགས་པས་ཉམས་རྟོགས་ཁྱད་པར་
ཅན་འཁྲུངས། ལོ་ཙཱ་བ་དེ་གཉིས་རྒྱ་གར་འཕགས་པའི་ཡུལ་དུ་ལན་གསུམ་བྱོན།
གསང་སྔགས་ལ་ཁྱད་དུ་འཕགས་པར་གྱུར་ནས་རྣལ་འབྱོར་གྱི་རྒྱུད་དེ་ཉིད་
འདུས་པ་དང༌། དཔལ་མཆོག་དང་པོ། རྡོ་རྗེ་རྩེ་མོ། རྡོ་རྗེ་འབྱུང་བ་དང་
འགྲེལ་པ་ཀོ་ས་ལའི་རྒྱན་སོགས་རྒྱུད་སྡེའི་སྐོར་དཔེ་ཆ་མང་པོ་བསྒྱུར་བར་མཛད་
སྟབས་བོད་དུ་གསང་སྔགས་གསར་མ་ཞེས་པ་ལོ་ཆེན་རིན་ཆེན་བཟང་པོ་ནས་
འགོ་ཚུགས། དེ་བཞིན་སྐབས་དེར་བསྟན་པ་སྔ་དར་ཉམས་ནས་ལོ་པཎ་ཡུན་
རིང་མ་བྱོན་སྟབས་བལ་པོའི་ལོ་ཙཱ་སླེ་རུ་རྩེ་བྱ་བས་པཎྜི་ཏ་ཕྲ་ལ་རིང་པོ་བྱ་བ་
དང་། པཎྜི་ཏ་སྨྲི་ཏི་རྣམ་གཉིས་མངའ་རིས་སུ་གདན་དྲངས་ཐོག་དམ་ཆོས་
སྤེལ་བར་དགོངས་ཀྱང་ལོ་ཙཱ་བ་སླེ་རུ་རྩེ་གློ་བུར་དུ་ཚེ་ཡི་འཕེན་པ་རྫོགས། པཎྜི་
ཏ་རྣམ་གཉིས་བོད་ཀྱི་སྐད་ཡིག་མ་ཤེས་སྟབས་ཅི་བྱ་གཏོལ་མེད་ཀྱི་གནས་སུ་
472



ལྷུངས། པཎྜི་ཏ་སྨྲི་ཏི་བྱ་ཐབས་མེད་པར་རྟ་ནག་ཏུ་ལུག་རྫི་གནང་སྟེ་བཞུགས།
དེ་ནས་ཡུན་རིང་སོང་རྗེས་མཁས་པ་འགའ་ཞིག་དང་འཕྲད། པཎྜི་ཏ་གཉིས་ལ་
གསོལ་བ་ཞབས་ཏོག་གང་ལེགས་མཛད་དེ་མདོ་ཁམས་ཡུལ་དུ་སྤྱན་དྲངས་ནས་
འཆད་ཉན་རྒྱ་ཆེར་སྤེལ། དེ་ནས་ལྷ་བླ་མ་ཡེ་ཤེས་འོད་ཀྱིས་པཎྜི་ཏ་ཤི་ཀ་ར་ཝ་
རྨ་དང༌། དྷརྨ་པཱ་ལ། རང་པྲཛྙཱ་པཱ་ལ་སྤྱན་དྲངས། མཚན་ཉིད་ཀྱི་ཐེག་པ་
དང་། ཁྱད་པར་དུ་རྒྱུད་སྡེ་བཞི་བསྒྱུར་ཅིང་གཏན་ལ་ཕབ། འདུལ་བ་སྟོད་
ལུགས་དར་བར་མཛད་དོ། ། དུས་དེར་དབུས་གཙང་སྟོད་སྨད་བར་གསུམ་དུ་
ལོ་པཎ་མང་པོ་བྱོན་ཏེ་བཀའ་བསྟན་གཞུང་ལུགས་མང་པོ་བསྒྱུར། དགེ་འདུན་
གྱི་སྡེ་བཙུགས། བསྟན་པའི་གཙུག་ལག་ཁང་མང་དུ་བཞེངས་ཏེ་འདུལ་བའི་
བསྟན་པ་དར། ཁྱད་པར་དུ་དབུས་གཙང་ཁུལ་དུ་ཀླུ་མེས་ཤེས་རབ་ཚུལ་ཁྲིམས་
སོགས་དབུས་གཙང་མཁས་པ་མི་བདུན་གྱི་ཐུགས་རྗེའི་བཀའ་དྲིན་ལས་འདུལ་
བའི་བསྟན་པ་དར། དགེ་འདུན་གྱི་སྡེ་བཙུགས་པ་སོགས་གདུལ་བྱ་འགྲོ་བའི་
དོན་དུ་བསྟན་པ་རྒྱས་པར་སྤེལ། འོན་ཀྱང་དུས་ཡུན་རིང་པོར་སངས་རྒྱས་
བསྟན་པར་ཉམས་རྒུད་ཤུགས་ཆེན་བྱུང་སྟབས་ལྟ་སྤྱོད་རྣམ་པར་དག་པ་འཛིན་
པའི་རབ་བྱུང་བ་ཉུང་བ་དང་། ལོག་པའི་འཚོ་བ་དང་མ་བྲལ་བའི་རབ་བྱུང་
བའི་མིང་ཙམ་འཛིན་པ་མང་བས་ལྷ་བླ་མ་ཡེ་ཤེས་འོད་སོགས་ཆོས་བྱེད་སྐྱེས་བུ་
དམ་པ་རྣམས་ཀྱིས་ཆོས་ལོག་སུན་འབྱིན་དགོས་ པའི་ བཀའ་ཇི་ལྟར་ བསྩལ་
ནའང་ཕན་འབྲས་ཅི་ཡང་མ་ཐོན་པས་རྒྱ་གར་འཕགས་པའི་ཡུལ་ནས་ཇོ་བོ་རྗེ་
དཔལ་ལྡན་ཨ་ཏི་ཤ་བོད་དུ་གདན་དྲངས་ན་ཆོས་དང་ཆོས་མིན་རྣམ་པར་དབྱེ་
བར་ཕན་འབྲས་ཡོང་ངེས་ཡིན་པར་དགོངས། དེའི་ཕྱིར་ལྷ་བླ་མ་ཡེ་ཤེས་འོད་
ཀྱིས་རྒྱ་བརྩོན་འགྲུས་སེང་གེར་ཕྱག་རྟེན་གསེར་མང་པོ་བསྐུར་ཏེ་ཇོ་བོ་རྗེ་གདན་
དྲངས་བར་བཏང༌། འོན་ཀྱང་ཇོ་བོ་རྗེས་ཞལ་བཞེས་མི་གནང་བས་རེ་ཞིག་ ་
གདན་མ་དྲོངས། དུས་དེར་སྟབས་མ་ལེགས་པ་ཞིག་ལ་གར་ལོག་དང་གུ་གེ་
རྒྱལ་ཕྲན་གཉིས་མ་མཐུན་པར་དམག་འཁྲུག་ལངས་ཏེ་གུ་གེ་དམག་ཕམ། གར་
473



ལོག་རྒྱལ་པོས་ལྷ་བླ་མ་ཡེ་ཤེས་འོད་བཙོན་དུ་བཅུག བཙོན་ནས་འདོན་ཐབས་
ཇི་ལྟར་བྱས་ཀྱང་བསམ་དོན་མ་གྲུབ་པར་མཐར་རབ་བྱུང་དང་པོའི་མེ་བྱི་(སྤྱི་ལོ
1036)ལོར་གར་ལོག་རྒྱལ་པོའི་བཙོན་ཁང་དུ་སྐུ་བདེ་བར་གཤེགས་པ་བཅས་
སོ། །
༢. ཇོ་བོ་རྗེ་དཔལ་ལྡན་ཨ་ཏི་ཤ་དང་ལོ་པཎ་མང་པོ་བོད་དུ་གདན་
དྲངས་ནས་སངས་རྒྱས་བསྟན་པ་རྒྱ་ཆེར་སྤེལ་བའི་སྐོར།
གླང་དར་མས་སངས་རྒྱས་བསྟན་པ་བསྣུབས་རྗེས་མི་ལོ་བརྒྱ་ལྷག་ཙམ་
རིང་སངས་རྒྱས་བསྟན་པ་ཉམས་ཞན་དུ་སོང་བ་དང་། རྒྱལ་སྲིད་ཀྱང་སིལ་
བུར་སོང་སྟབས་ལུང་པ་རེར་བླ་མ་རེ། བླ་མ་རེ་ལ་ཆོས་ལུགས་རེ་ཟེར་བའི་
གནའ་རབས་གཏམ་དཔེ་ལྟར། ཆོས་ལུགས་ཀྱི་གཞུང་བཀའ་སྡེ་སྣོད་དང༌། ལྟ་
སྒོམ་སྤྱོད་གསུམ་ སོགས་ རང་རང་ སོ་ སོའི་འདོད་ཚུལ་ལྟར་ གཞུང་ལུགས་ལ་
འཁྱོག་བཤད་སྣ་ཚོགས་བྱེད་པ་དང་། ཁྱད་པར་དུ་གཡུང་དྲུང་བོན་གྱི་གཞུང་
དང་གཏོ་ཐབས་མང་པོ་བསྐྱར་གསོ་བྱས། དེར་བརྟེན་བྱང་ཆུབ་འོད་ཀྱིས་ལྷ་བླ་
མ་ཡེ་ཤེས་འོད་ཀྱི་ཞལ་ཆེམས་ལྟར། ནག་ཚོ་ལོ་ཙཱ་བ་ཚུལ་ཁྲིམས་རྒྱལ་བ་རྒྱ་གར་
དུ་ཆོས་སློབ་པར་ཕེབས་ཏེ་ཚུར་འཁོར་མ་ཐག་ཏུ་ཁྱེད་རྒྱ་གར་འཕགས་པའི་ཡུལ་
དུ་ཇོ་བོ་རྗེ་དཔལ་ལྡན་ཨ་ཏི་ཤ་གདན་དྲང་བར་ཕེབས་དགོས། འདི་ནི་སངས་
རྒྱས་བསྟན་པར་སྨན་པའི་བྱ་བ་བཟང་པོ་ཞིག་ཡིན་གསུངས་པས། ནག་ཚོ་ལོ་
ཙཱ་བས། རྒྱལ་པོའི་བཀའ་དང་བསྟན་པའི་དོན་དུ་བདག་གིས་གོང་གི་བཀའ་
བཞིན་ཞུ་གསུངས་ནས་རབ་བྱུང་དང་པོའི་མེ་གླང་(སྤྱི་ལོ་1037)ལོར། སྐུ་
འཁོར་ལྔ་དང་བཅས་ཕྱག་རྟེན་གསེར་སྲང་སུམ་ཅུ་སོ་གཉིས་དང་། གསེར་ལིང་
པ་གཅིག་བསྐུར་གནང་བ་རྣམས་བསྣམས་ཏེ་ལམ་བར་དཀའ་ངལ་དུ་མ་ཁྱད་དུ་
བསད་ནས་རྒྱ་གར་འཕགས་པའི་ཡུལ་གྱི་ཀ་མ་ལ་ཤི་ལའི་གཙུག་ལག་ཁང་དུ་
ཕེབས། རྒྱ་བརྩོན་འགྲུས་སེང་གེ་དང་མཇལ་བས་གྲོགས་བགྱིས་ཏེ་ལོ་ཙཱ་བ་རྣམ་
474



i
ir
ir
གཉིས་གསང་བའི་གྲོས་མོལ་གང་ལེགས་གནང༌། རྒྱ་བརྩོན་འགྲུས་སེང་གེས་ཇོ་
བོ་རྗེའི་དྲུང་དུ་བཅར་ནས་ གསེར་ གྱི་ ཕྱག་རྟེན་རྣམས་ ཕུལ། ད་ལྟ་ བོད་དུ་
སངས་རྒྱས་ཀྱི་བསྟན་པ་སླར་གསོ་གང་འཚམ་བྱུང་ཡང་བོད་སྟོན་རྣམས་ཀྱིས་སོ་
སོའི་དགོངས་ཚུལ་ལྟར་ལུགས་རེ་འཛིན་པས། བླང་དོར་དགེ་བའི་ལམ་སྟོན་
མཛད་པ་པོ་ཇོ་བོ་རྗེ་ཉིད་ལས་པཎྜི་ཏ་གཞན་སུ་ཞིག་ཀྱང་བྱ་ཐབས་དབེན་པའི་
གནས་སུ་གྱུར་སོང་ཞེས་མཆི་མའི་ཕྲེང་བ་ས་ལ་ལྷུང་བཞིན་ཞུ་བ་ཡང་ཡང་ཕུལ།
ཇོ་བོ་རྗེ་ཉིད་ཀྱང་ཐུགས་ལ་གཡོ་འགུལ་ཆེན་པོ་ཐེབས་ཏེ་གངས་ཅན་བོད་དུ་
ཕེབས་རྒྱུའི་ཞལ་བཞེས་བཟང་པོ་མཛད། འོན་ཀྱང་རྒྱ་གར་བའི་ཀ་མ་ལ་ཤིའི་
གནས་བརྟན་ཤཱི་ལཱ་ཀ་ར་(རཏྣ་ཨཱ་ཀར）སྐུ་དབང་ཤིན་ཏུ་ཆེ་སྟབས་ཇོ་བོ་རྗེ་བོད་
དུ་གཏོང་དཀའ་བས། ནག་ཚོ་ལོ་ཙཱ་བ་ཚུལ་ཁྲིམས་རྒྱལ་བས་གནས་བརྟན་དེ་
ཉིད་ཀྱི་དྲུང་དུ་ཇོ་བོ་རྗེ་ལོ་གསུམ་ནས་འཕགས་ཡུལ་དུ་ཕྱིར་ལོག་གནང་རྒྱུའི་
མནའ་སྐྱེལ་དམ་བཅའ་མཛད་པས་གནས་བརྟན་གྱི་བཀའ་འཁྲོལ་བྱུང་། དེ་
ནས་རབ་བྱུང་དང་པོའི་ལྕགས་འབྲུག་(སྤྱི་ལོ1040)ལོར་ཇོ་བོ་རྗེ་སྐུ་འཁོར་དང་
བཅས་པ་རྒྱ་གར་ནས་ཞལ་གྱེས་རིམ་བཞིན་མངའ་རིས་སུ་ཕེབས། སྐབས་དེར་
ལྷ་བླ་མ་བྱང་ཆུབ་འོད་དང་ལོ་ཆེན་རིན་ཆེན་བཟང་པོ་སོགས་རྗེ་འབངས་དང་
མཁས་བཙུན་དུ་མས་ཕེབས་བསུ་གཟབ་རྒྱས་ཞུས། མཐོ་ལྡིང་གཙུག་ལག་ཁང་
དུ་གདན་དྲངས་ཏེ་བཞུགས་སུ་གསོལ། ཐོག་མར་ལྷ་བླ་མ་བྱང་ཆུབ་འོད་ཀྱིས་
ཞུ་རྟེན་དུ་གསེར་སྲང་དྲུག་བརྒྱ་ཕུལ་ནས་ཞུ་བ་ལན་གསུམ་ཕུལ་བ་སྟེ། 《ཆོས་
འབྱུང་མེ་ཏོག་སྙིང་པོ་སྦྲང་རྩིའི་བཅུད》དུ་“ སངས་རྒྱས་བསྟན་པ་ལ་རིམ་གྱིས་
འཇུག་པ་ལགས་སམ། ཅིག་ཅར་དུ་འཇུག་པ་ལགས་སམ། ཕྱི་ནང་གི་ཁྱད་
པར་ལགས་སམ། དགེ་སློང་གི་རྡོ་རྗེ་སྔགས་ཀྱི་དངོས་དབང་གོང་མ་རྣམ་གཉིས་
བླང་དུ་རུང་མི་རུང་ཞུས་པས། རིམ་གྱིས་ཡིན་གསུངས་ནས། ལམ་རིམ་ལམ་
སྒྲོན་མཛད། སྐྱབས་འགྲོ་དང༌། ལྟ་བ་བཀའ་བཏགས་ཀྱི་ཕྱག་རྒྱ་བཞི་ཡོད་
མེད་ཡིན། གསང་བ་ཤེས་རབ་ཡེ་ཤེས་ནི་ཚངས་པར་སྤྱོད་པས་བླངས་བར་མི་
475



བྱ་ཞེས་གསུངས་སོ། །”(ཤོག་༤༦༧)ཞེས་འཁོད། །
དེ་ནས་ཇོ་བོ་རྗེ་མངའ་རིས་སུ་ལོ་གསུམ་བཞུགས་པས་སྐབས་དེར་བོད་
སྟོན་མང་པོ་ཇོ་བོ་རྗེའི་དྲུང་དུ་ཆོས་ཞུ་བར་ཕེབས། དུས་དེར་རྒྱལ་གྱི་ཀ་བ་ཆེན་
པོ་དང་། ཀ་བ་ཤཱཀྱ་དབང་ཕྱུག ཁུ་སྟོན་བརྩོན་འགྲུས་གཡུང་དྲུང༌། རྔོག་
ལེགས་པའི་ཤེས་རབ་སོགས་ཀྱིས་གྲོས་བྱས་ནས་ ཐབས་ ཤེས་རབ་ཡ་བྲལ་གྱི་
སངས་རྒྱའམ་མི་རྒྱུ། བྱང་ཆུབ་སེམས་དཔའི་སྡོམ་པའི་རྟེན་དུ་སོ་སོར་ཐར་པ་
དགོས་སམ་མི་དགོས། རྡོ་རྗེ་སློབ་དཔོན་གྱི་དབང་མི་ཐོབ་པར་རྒྱུད་བཤད་དུ་
རུང་ངམ་མི་རུང༌། ཚངས་པར་སྤྱོད་པས་གསང་བ་ཤེས་རབ་ཀྱི་དབང་བླང་དུ་
རུང་ངམ་མི་རུང་། དབང་མ་ཐོབ་པར་གསང་སྔགས་ཀྱི་སྤྱོད་པ་སྦྱར་རུང་ངམ་
མི་རུང་། ཞེས་དོན་ཚན་ལྔ་ཞུས་པས། ཇོ་བོ་རྗེའི་ཞལ་ནས། ཁྱེད་རྣམས་
ཐུགས་ཚོད་མི་མངའ། དེ་བས་མང་བ་ལྷ་བཙུན་པ་བྱང་ཆུབ་འོད་ཀྱིས་ཞུས་
ནས། བྱང་ཆུབ་ལམ་སྒྲོན་གྱི་ནང་ན་བདོག ཁྱེད་ཀྱི་དེ་རྣམས་ཀྱང་བདོག་གིས་
གསུངས། དེར་ཁུ་སྟོན་བརྩོན་འགྲུས་གཡུང་དྲུང་སོགས་ཀྱིས་ལམ་སྒྲོན་བལྟས་
པས་གཏན་ལ་ཕབ་ནས་འདུག་པས། བོད་སྟོན་དེ་རྣམས་སྤོབས་པ་དང་བྲལ་
སྐད། དེ་ནས་གཙང་ཁུལ་དུ་ཕེབས་སྐབས་འབྲོག་མི་ཤཱཀྱ་ཡེ་ཤེས་དང་། ལེང་
ལོ་ཙཱ་བ། སློབ་དཔོན་ ཤཱནྟི། སེ་ སྟོན་སྒྲ་གཅན་འཛིན་ སོགས་ཀྱིས་ཆོས་ཀྱི་
དོགས་གནད་མང་པོ་བཀའ་འདྲི་ཞུས་པ་མ་ཟད། བསྙེན་བསྐུར་ཞབས་ཏོག་རྒྱ་
ཆེ་མཛད། དེ་ནས་འབྲོམ་སྟོན་རྒྱལ་བའི་འབྱུང་གནས་སོགས་དབུས་གཙང་
ཁུལ་གྱི་བོད་སྟོན་མང་པོས་རེ་བ་མཐའ་གཅིག་ཏུ་ཞུས་པ་ལྟར་རིམ་བཞིན་ཡུལ་
དབུས་སུ་ ཕེབས། དེ་ནས་རིམ་བཞིན་ལྷ་ས་དང་། ཡེར་པ། བསམ་ཡས།
ཡར་ཀླུང་། མཉེས་ཐང་སོགས་སུ་ཞབས་བཅགས་ནས་ཆོས་མང་དུ་གསུངས།
ཇོ་བོ་རྗེ་བོད་དུ་ལོ་བཅུ་གསུམ་བཞུགས་པ་ལས། མཉེས་ཐང་ཁོ་ནར་ལོ་བརྒྱད་
ལྷག་ཙམ་བཞུགས། རྗེ་འདི་ཉིད་ལ་སློབ་མ་མང་དུ་བྱུང་བ་ལས། དེ་དག་གི་
ནང་ནས་མཚན་སྙན་ཤིན་ཏུ་ཆེ་བ་ནི་ཁུ་སྟོན་བརྩོན་འགྲུས་གཡུང་དྲུང་དང་།
476



འབྲོམ་སྟོན་རྒྱལ་བའི་འབྱུང་གནས། རྔོག་ལེགས་པའི་ཤེས་རབ་བཅས་དང་།
དེ་བཞིན་སྐབས་དེར་ལྷ་བླ་མ་ཡེ་ཤེས་འོད་དང་། ལོ་ཆེན་རིན་ཆེན་བཟང་པོ།
ལོ་ཆུང་དཔལ་འབྱོར་ཤེས་རབ། རྒྱ་བརྩོན་འགྲུས་སེང་གེ། ནག་ཚོ་ལོ་ཙཱ་བ་
ཚུལ་ཁྲིམས་རྒྱལ་བ། རྔོག་བློ་ལྡན་ཤེས་རབ། སྤུ་རེངས་ལེགས་པའི་ཤེས་རབ།
ཟངས་དཀར་ལོ་ཙཱ་བ་འཕགས་པ་ཤེས་རབ། འབྲོག་མི་ཤཱཀྱ་ཡེ་ཤེས། ལྷོ་བྲག་
མར་པ་སོགས་མཁས་གྲུབ་ནམ་མཁའི་སྐར་ཚོགས་ལྟར་བྱོན། བཀའ་བསྟན་
གཞུང་ལུགས་མང་དུ་བསྒྱུར། ལྟ་སྒོམ་སྤྱོད་གསུམ་གྱི་ཆོས་སྡེ་ཆེན་པོ་བཙུགས།
ཇོ་བོ་རྗེས་སངས་རྒྱས་བསྟན་པ་རྒྱ་གར་འཕགས་པའི་ཡུལ་ལས་བོད་དུ་དར་ཆེ་
བ་བྱུང་འདུག་ཅེས་གསུངས། མཐར་དགུང་ལོ་བདུན་ཅུ་རྩ་གཉིས་རབ་བྱུང་
དང་པོའི་ ཤིང་རྟ་(སྤྱི་ལོ 1054）ལོར་ མཉེས་ཐང་དུ་ སྐུ་ བདེ་ བར་ གཤེགས།
འབྲོམ་སྟོན་པས་ཐུགས་དམ་གྱི་རྟེན་དུ་མཉེས་ཐང་སྒྲོལ་མ་ ལྷ་ཁང་བཞེངས།
དེའི་ཤར་ངོས་སུ་སྐུ་གདུང་མཆོད་རྟེན་བཞེངས་ནས་སྐུ་དམར་གདུང་བཞུགས་
སུ་གསོལ། འོན་ཀྱང་དུས་ཕྱིས་པ་ཀི་སི་ཐན་རྒྱལ་ཁབ་ཀྱི་རེ་འདུན་ལྟར། ཇོ་བོ་
རྗེའི་སྐུ་གདུང་གཙོ་བོ་བོད་རབ་བྱུང་བཅུ་དྲུག་པའི་ཤིང་འབྲུག་(སྤྱི་ལོ1964）
ལོར་འདམ་གཞུང་ནས་གནམ་གྲུའི་ཐོག་རྗེ་འདི་ཉིད་ཀྱི་འཁྲུངས་ཡུལ་པ་ཀི་སི་
ཐན་རྒྱལ་ཁབ་ཏུ་གདན་དྲངས་པ་བཅས་སོ། །
༣. བོད་ཀྱི་སངས་རྒྱས་ཆོས་ལུགས་ཀྱི་གྲུབ་མཐའ་ཁག་གི་སྲོལ་ཇི་ལྟར་
བཏོད་པའི་སྐོར། །
ལེ་ཚན་གོང་མར་སྨོས་པ་ལྟར། སངས་རྒྱས་བསྟན་པ་ཕྱི་དར་དུས་སུ་པཎྜི་
ཏ་དྲུག་ཅུ་རེ་དྲུག་དང་ལོ་ཙཱ་བ་བརྒྱ་དང་ཉི་ཤུ་ཙམ་བོད་དུ་བྱོན། ཁྱད་པར་དུ་
འཛམ་གླིང་མཁས་པའི་གཙུག་རྒྱན་ཇོ་བོ་རྗེ་དཔལ་ལྡན་ཨ་ཏི་ཤ་སྐུ་འཁོར་དང་
བཅས་པ་བོད་དུ་བྱོན་ནས་གངས་ཅན་ཡུལ་དུ་བསྟན་པའི་ཉི་མ་ཤར། དུས་
དེར་རྒྱ་གར་འཕགས་པའི་ཡུལ་ལས་བོད་དུ་སངས་རྒྱས་བསྟན་པ་དར་ཞིང་རྒྱས་
477



པར་བྱུང་། དེ་ནས་ བོད་ སྟོན་ མང་པོས་ སངས་ རྒྱས་ ཀྱི་ བཀའ་ སྡེ་ སྣོད་ ཀྱི་
དགོངས་དོན་དང་རང་སོ་ སོའི་སློབ་དཔོན་དང༌། གདམས་པ། ཡུལ་དུས་
སོགས་ལ་གཞིགས་ཏེ་ལྟ་སྒོམ་སྤྱོད་གསུམ་གྱི་བཞེད་པ་མི་འདྲ་བ་བྱུང་སྟེ་གྲུབ་
མཐའ་ཁག་གི་མིང་དང་ཁྱད་ཆོས་གསལ་བར་བསྟན་ཞིང༌། གཤམ་དུ་སངས་
རྒྱས་ཆོས་ལུགས་ཀྱི་གྲུབ་མཐའ་ཁག་གི་མིང་ཐོབ་ཚུལ་དང་། ཇི་ལྟར་དར་བ།
མདོ་སྔགས་ཀྱི་ལྟ་བའི་བཞེད་སྲོལ། སློབ་བརྒྱུད་སོགས་སྐོར་རགས་ཙམ་བཀོད་
པ་འདི་ལྟར། །
（༡)རྙིང་མ་བའི་གྲུབ་མཐའི་སྐོར། བོད་ཀྱི་ཆོས་ལུགས་གྲུབ་མཐའ་ཁག་གི་
མིང་ཐོབ་ཚུལ་ནི། ལ་ལ་ནི་ཡུལ་དུས་ཀྱི་སྒོ་ནས་མིང་ཐོབ་པ་དང༌། ལ་ལ་ནི་
སློབ་དཔོན་གྱི་སྒོ་ནས་མིང་ཐོབ་པ། ལ་ལ་ནི་གདམས་པའི་སྒོ་ནས་མིང་ཐོབ་པ་
སོགས་ནང་གསེས་དབྱེ་བ་མང་ཞིང༌། འདིར་ཐོག་མར་རྙིང་མ་བའི་གྲུབ་མཐའ་
ཇི་ལྟར་དར་བའི་སྐོར་མདོ་ཙམ་བརྗོད་པ་འདི་ལྟར། །
བོད་གངས་ཅན་གྱི་ཡུལ་དུ་སངས་རྒྱས་ཆོས་ལུགས་ཀྱི་གྲུབ་མཐའ་ཁག་གི་
ནང་ནས་ལུགས་འདི་ཉིད་ནི་ལོ་རྒྱུས་ཡུན་རིང་བ་དང་། ཐུན་མོང་མ་ཡིན་པའི་
ཁྱད་ཆོས་དང་རིན་ཐང་ལྡན་པ་ཞིག་ཡིན་སྟབས་རྙིང་མ་བའི་གྲུབ་མཐའ་ཞེས་
འབོད། འདི་ཇི་ལྟར་དར་བའི་ཚུལ་ལ། བོད་ཀྱི་སྔོན་བྱོན་མཁས་པ་རྣམས་
ཀྱིས་བརྩམས་པའི་ཆོས་འབྱུང་དེབ་ཐེར་ལ་བཀོད་པར་གཞིགས་ན། ལྷ་ཐོ་ཐོ་རི་
སྙན་ཤལ་གྱི་སྐུ་དུས་ སུ་བོད་གངས་ཅན་ཡུལ་དུ་སངས་རྒྱས་བསྟན་པའི་དབུ་
བརྙེས། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་སངས་རྒྱས་བསྟན་པའི་སྲོལ་
བཏོད། ཁྲི་སྲོང་ལྡེ་བཙན་གྱི་སྐུ་དུས་སུ་སངས་རྒྱས་བསྟན་པ་དར་ཞིང་རྒྱས་
པར་སྤེལ་ཞེས་གསལ་བར་བསྟན། དེ་ཡང་《ཐུའུ་བཀཱན་གྲུབ་མཐའ》ལས་“དེ་
ལྟ་ན་གསང་སྔགས་རྙིང་མའི་ཆོས་ནི་རྒྱལ་པོ་སྲོང་བཙན་སྒམ་པོའི་དུས་ནས་ཐོར་
བུ་ཙམ་ཡོད་ཀྱང་། རྒྱ་ཆེ་བ་ནི་ཁྲི་སྲོང་གི་སྐབས་ནས་ཡིན་ལ། གཙོ་བོ་སློབ་
དཔོན་པདྨ་འབྱུང་གནས་དང༌། བཤད་མ་ཐག་པའི་སློབ་དཔོན་གཞན་དེ་དག་
478



ལས་བྱུང་བའང་མང་ངོ༌། །”(ཤོག་༦༠)ཞེས་གསུངས། འདི་ན་སྲོང་བཙན་
སྒམ་པོའི་སྐུ་དུས་སུ་སངས་རྒྱས་བསྟན་པའི་སྲོལ་བཏོད་བརྗོད་པ་ལྟར། རྒྱ་ནག་
དང་རྒྱ་གར་སོགས་ནས་ལོ་པཎ་མང་པོ་བོད་དུ་གདན་དྲངས་པ་དང༌། བོད་ཀྱི་
ལོ་ཙཱ་བ་ཐོན་མི་སམ་བྷོ་ཊ་སོགས་ལོ་པཎ་མང་པོས་བཀའ་དང་བསྟན་བཅོས་
གཞུང་ལུགས་མང་པོ་བོད་དུ་བསྒྱུར་ཏེ། དམ་པའི་ཆོས་ཀྱི་སྲོལ་བཏོད། སྐབས་
དེར་གཙོ་བོ་མདོ་རྒྱུད་ཀྱི་བཀའ་བསྟན་མང་པོ་བསྒྱུར་ཏེ་དར་བ་གསལ་པོར་
མངོན། དེ་ནས་ སློབ་ དཔོན་པདྨ་འབྱུང༌གནས་བོད་དུ་ ཕེབས་རྗེས་ གསང་
སྔགས་རྙིང་མའི་ཆོས་ལུགས་ཤུགས་ཆེན་སྤེལ་བས་ད་ལྟ་སྤྱིའི་ལྟ་ཚུལ་དུ་རྙིང་མ་
བའི་ཆོས་ལུགས་ནི་པདྨ་འབྱུང་གནས་བོད་ལ་ཕེབས་པའི་དུས་ནས་ད་བར་ངོས་
བཟུང་། གསང་སྔགས་རྙིང་མའི་བརྒྱུད་རིམ་སྐོར་ལ། རྒྱལ་བ་དགོངས་བརྒྱུད་
དང་། རིག་འཛིན་བརྡ་བརྒྱུད། གང་ཟག་སྙན་བརྒྱུད། བཀའ་བབས་ལུང་
བསྟན་གྱི་བརྒྱུད་པ། ལས་འཕྲོ་གཏེར་གྱི་བརྒྱུད་པ། སྨོན་ལམ་གཏད་རྒྱུའི་
བརྒྱུད་པ་བཅས་བརྒྱུད་པ་དྲུག་ཏུ་དབྱེ་སྲོལ་ཡོད་ཀྱང་། སྤྱིར་ན། རྙིང་མ་བའི་
བཀའ་བརྒྱུད་རིམ་གསུམ་ཞེས་རིང་བརྒྱུད་བཀའ་མ་དང་གཅིག ཉེ་བརྒྱུད་
གཏེར་མ་དང་གཉིས། ཟབ་མོ་དག་སྣང་གི་བརྒྱུད་དང་གསུམ་ལ་དབྱེ་ཞིང་།
དེ་དག་བོད་ལ་ཇི་ལྟར་དར་བ་ནི། བཀའ་མ་སྒྱུ་འཕྲུལ་དང་། འདུས་པ་མདོ།
སེམས་ཕྱོགས་བཅས་ལ་མདོ་སྒྱུ་སེམས་གསུམ་ཞེས་གྲགས་ཆེ་བར་གྱུར། མདོ་སྒྱུ་
སེམས་གསུམ་གྱི་སློབ་བརྒྱུད་རིམ་བཞིན་འཕེལ་བ་སྟེ། 《ཐུའུ་ཀྭན་ཆོས་འབྱུང》
ལས་“སྒྱུ་འཕྲུལ་གསང་བ་སྙིང་པོའི་སྐོར་ནི། བི་མ་ལས་རྨ་རིན་ཆེན་མཆོག་ལ་
བཤད་ཅིང་བསྒྱུར། དེས་གཙུག་ཏུ་རིན་ཆེན་གཞོན་ནུ་དང༌། གྱེ་རེ་མཆོག་
སྐྱོང་གཉིས་ལ་བཤད། དེ་གཉིས་ཀྱིས་དར་རྗེ་དཔལ་གྱི་གྲགས་པ་དང་། ཞང་
རྒྱལ་བའི་ཡོན་ཏན་གཉིས་ལ་བཤད། ཞང་ནས་བརྒྱུད་པ་རྣམས་ལ་མན་ངག་
བརྒྱུད་པ་དང༌། དར་རྗེས་དབུས་གཙང་ཁམས་གསུམ་དུ་མང་པོ་སྤེལ་བས་
དབུས་ལུགས་ དང༌ ཁམས་ ལུགས་ གཉིས་ སུ་ གྲགས། །”(ཤོག་ ༦3）ཞེས་
479



གསུངས། དེ་ནི་ཆོས་རྒྱལ་ཁྲི་སྲོང་ལྡེ་བཙན་གྱི་སྐུ་དུས་སུ་སྒྱུ་འཕྲུལ་གསང་བ་
སྙིང་པོ་ནི་ཐོག་མར་རྒྱ་གར་གྱི་སློབ་དཔོན་བི་མ་ལ་མི་ཏྲས་རྨ་རིན་ཆེན་མཆོག་ལ་
སྤེལ་ནས་བོད་ཡིག་ཏུ་བསྒྱུར། དེ་ནས་གཙུག་ཏུ་རིན་ཆེན་གཞོན་ནུ་དང༌། གྱེ་
རེ་མཆོག་སྐྱོང་། དར་རྗེ་དཔལ་གྱི་གྲགས་པ། ཞང་རྒྱལ་བའི་ཡོན་ཏན་སོགས་
ལས་རིམ་བཞིན་དབུས་གཙང་ཁམས་གསུམ་དུ་སྤེལ་བས་དབུས་ལུགས་དང་
ཁམས་ལུགས་ཞེས་ནང་གསེས་དབྱེ་བའང་མང་དུ་བྱུང་། དེ་བཞིན་སློབ་དཔོན་
བི་མ་ ལ་ མི་ ཏྲ་ ཡིས་ སྒྱུ་ འཕྲུལ་ གསང་ བའི་ སྙིང་ པོ་ གཉགས་ ཛཱ་ ན་ ཀུ་ མཱ་ ར་
(གཉགས་ གཞོན་ནུ་ཤེས་རབ་）ལ་གསུངས། 《ཀློང་ཆེན་ཆོས་འབྱུང》ལས་
“སྤྱིར་གསང་སྔགས་ཀྱི་བསྟན་པ་འདི་ནི་དང་པོ་གཉགས་ལ་བབས། བར་དུ་
སྣུབས་ལ་བབས། ཐ་མ་ཟུར་ལ་བབས་སོ། །”(ཤོག་༣༩༢)ཞེས་གསུངས་པ་
ལྟར། ཐོག་མར་གཉགས་ཛྙཱ་ན་ཀུ་མཱ་ར་ཡིས་སློབ་དཔོན་པདྨ་འབྱུང་གནས་
དང༌། རྒྱ་གར་གྱི་མཁན་པོ་བི་མ་ལ་མི་ཏྲ། ལོ་ཆེན་བཻ་རོ་ཙཱ་ན། རྫུ་འཕྲུལ་ལ་
མངའ་བའི་སྣུབས་ནམ་མཁའི་སྙིང་པོ། གཡུ་སྒྲ་སྙིང་པོ་སོགས་མཁན་སློབ་མང་
པོའི་ཞབས་ལ་གཏུགས་ནས་མཁས་གྲུབ་དེ་རྣམས་ཀྱི་ཞབས་ཀྱི་བདུད་རྩི་ཐོབ།
མདོ་སྔགས་གང་ལའང་མཁས་པའི་རྩེ་མོར་སོན། སངས་རྒྱས་བསྟན་པ་དར་
ཞིང་རྒྱས་པར་སྤེལ། དཔལ་གྱི་བུ་བཞི་ལ་སོགས་སློབ་མའི་ཚོགས་དྲིན་གྱིས་
བསྐྱངས། །
བར་དུ་སྣུབས་ལ་བབས་ཞེས་པ་ནི། སྣུབས་སངས་རྒྱས་ཡེ་ཤེས་ཀྱིས་སྐུ་
ཆུང་ངུའི་དུས་ནས་བོད་ཀྱི་མཁས་པ་སོག་པོ་དཔལ་གྱི་ཡེ་ཤེས་དང་། འོ་ཕྲན་
དཔལ་གྱི་གཞོན་ནུ། གྲྭ་དཔལ་གྱི་སྙིང་པོ་སོགས་མཁས་པ་མང་པོའི་ཞབས་ལ་
གཏུགས། ཁྱད་པར་དུ་གཉགས་ཛྙཱ་ན་ཀུ་མཱ་རའི་ཐུགས་སྲས་ཀྱི་དམ་པར་གྱུར་
པས་ལུང་མན་ངག་ཀུན་གྱི་བདག་པོར་གྲགས།《ཀློང་ཆེན་ཆོས་འབྱུང》ལས་
“མ་ཧཱ་ཡོ་གའི་རྒྱུད་སྡེ་འབུམ་སྡེ་ལས། ཁྱད་པར་ཟབ་པར་བསྟན་པ་གསང་བའི་
སྙིང་པོ་དང༌། ཐབས་ཀྱི་ཞག་པ་སངས་རྒྱས་མཉམ་སྦྱོར་དང་། ཧེ་རུ་ཀ་ཡི་གལ་
480



པོ་འཇིག་རྟེན་འདས་པའི་མདོ། ཧེ་རུ་ཀ་འདུས་ཏན་དྲུག་སྡེ་རྒྱུད་ཀྱི་གཏེར།
འདི་ཡི་སྒྲུབ་ཐབས་རྣམ་བཞི་བསྟན་པ་ཡིན། དུར་ཁྲོད་ཁུ་བྱུག་ཡེ་ཤེས་རྔམ་
གློག་དང་། ཀུན་འདུས་དགོངས་འདུས་སེམས་ལུང་ཆེན་པོ་ལྔ། རྒྱུད་ལུང་མན་
ངག་ཀུན་གྱི་སྤྱི་ཡི་མདོ་རུ་བཞག གསང་སྔགས་རླབས་ཆེན་བཀའ་བརྒྱུད་རྒྱ་
མཚོ་ནས། འབུམ་སྡེ་རྒྱུད་ལུང་མན་ངག་རྩ་འགྲེལ་བཅས། བོད་ཀྱི་བན་ཆུང་
རྣམས་ལ་བསྟན་པ་ཡིན། ཕྱི་མ་སྒྲུབ་ཡིག་མཐའ་དག་ཕྱི་རྒྱུད་ནང་རྒྱུད་ནས།
ཕན་ཐོགས་ཆེ་བར་བྱས་ཏེ་ཕྱི་རབས་ཀུན་ལ་གཏད། རྒྱ་གར་མཁས་པ་བི་མ་ལ་
མི་ཏྲ་དང༌། ཨུ་རྒྱན་མཁས་པ་པདྨ་འབྱུང་གནས། བལ་པོའི་མཁས་པ་བ་སུ་དྷ་
ར་དང་། བོད་ཀྱི་མཁས་པ་ཛྙཱ་ན་ཀུ་མཱ་རས། བདག་ལ་གནང་བའི་མན་ངག་
འདི་ལྟར་ཡིན་”(ཤོག་ ༣༩༧)གསུངས་པ་ལྟར། རྗེ་འདི་ཉིད་ཀྱིས་རྒྱ་བོད་བལ་
གསུམ་ གྱི་ལོ་ པཎ་ མང་ པོའི་ ཞབས་ལ་གཏུགས་ཏེ་ མཁས་ པའི་རྩེ་མོར་ སོན།
གསང་སྔགས་ཀྱི་བསྟན་པ་དར་ཞིང་རྒྱས་པར་སྤེལ། །
སློབ་དཔོན་སྣུབས་སངས་རྒྱས་ཡེ་ཤེས་ཀྱི་སློབ་མ་ཤིན་ཏུ་མང་། དེའི་ནང་
ནས་ཐུགས་ལ་ཟིན་པ་བཞི་དང་ཐུགས་སྲས་དམ་པ་གཅིག་དང་ལྔའོ། ། ཐུགས་
ལ་ཟིན་པ་བཞི་ནི། སོ་ཡེ་ཤེས་དབང་ཕྱུག་དང༌། པ་གོར་བློན་ཆེན་འཕགས་པ།
དན་ཡོན་ཏན་མཆོག སྲུ་ལེགས་པའི་སྒྲོན་མ་བཅས་དང་། ཐུགས་སྲས་དམ་པ་
ནི་ཁུ་ལུང་ཡོན་ཏན་གྱི་རྒྱ་མཚོ་ཡིན་ནོ། ། །
ཐ་མ་ཟུར་གསུམ་ལ་བབས། དེ་ཡང་ཟུར་གསུམ་ཞེས་པ་ནི། ཟུར་པོ་ཆེ་
ཤཱཀྱ་འབྱུང་གནས་དང་། ཟུར་ཆུང་ཤེས་རབ་གྲགས་པ། ཟུར་ཤཱཀྱ་སེང་གེ་
བཅས་ལ་ཟེར། སློབ་དཔོན་དེ་གསུམ་གྱི་སྐུ་དུས་སངས་རྒྱས་བསྟན་པ་ཕྱི་དར་
གྱི་སྐབས་སུ་གསང་སྔགས་གསར་མའི་བསྟན་པའི་དབུ་བརྙེས་པ་དང་། སྲོལ་
བཏོད་པ། དར་ཞིང་རྒྱས་པ་མཛད་པ་ཡིན་ནོ། །
ཟུར་གསུམ་གྱི་གཙོ་བོར་གྱུར་པ་ཟུར་པོ་ཆེ་ཤཱཀྱ་འབྱུང་གནས་ཀྱིས་གསང་
སྔགས་ཀྱི་བསྟན་པ་ཉམས་དམས་འཐོར་ཞིག་ཏུ་གྱུར་པ་དེ་དག་སླར་གསོ་ཡོང་
481



བའི་ཆེད་དུ། ཆོས་ལུང་གི་མྱང་ཡེ་ཤེས་འབྱུང་གནས་དང༌། དགེ་གོང་གི་ལྕེ་
ཤཱཀྱ་མཆོག ཡུལ་གསར་གྱི་གཉན་ནག་དབང་ གྲགས་ སོགས་མཁས་པ་མང་
པོའི་ཞབས་ལ་གཏུགས། མྱང་ཡེ་ཤེས་འབྱུང་གནས་ཀྱི་དྲུང་ནས་སྒྱུ་འཕྲུལ་དང་
སེམས་ཕྱོགས་ཞུས། ལྕེ་ཤཱཀྱ་མཆོག་གི་དྲུང་ནས་བདུད་རྩི་ཞུས། གཉན་ནག་
དབང་གྲགས་ཀྱི་དྲུང་ནས་གསང་དབང་དང་ཐབས་ལམ་ཞུས། གཞན་ཡང་
་དོན་དཀར་ནམ་མཁའ་ལྡེ་དང་། ཞུ་བསོད་ཤཱཀྱ་ཡི་དྲུང་ནས་མདོ་དང་སྤར་
ཁབ་ཞུས། དེ་ནས་ཟུར་པོ་ཆེ་ཤཱཀྱ་འབྱུང་གནས་ཀྱིས་རྩ་རྒྱུད་དང་བཤད་རྒྱུད་
དུ་བསྡེབས། རྩ་བ་དང་འགྲེལ་པར་བསྡེབས། སྒྲུབ་ཐབས་དང་ཆོག་ཡིག་ལ་
སོགས་པར་བསྒྱུར་ནས་འབངས་རྩེ་མོ་བཞི། རྩེ་སྐོག་དང་ལྔ། སྒོམ་ཆེན་བརྒྱ་
རྩ་བརྒྱུད་ལ་སོགས་པ་ལ་གསུངས་སོ། ། རྗེ་འདི་ཉིད་ཀྱིས་གསང་སྔགས་ཀྱི་
བསྟན་པ་རྒྱས་པར་སྤེལ། དབུས་གཙང་ཁམས་གསུམ་གྱི་བུ་སློབ་འདུས་པ་ལ་
གདམས་ངག་བསམ་གྱིས་མི་ཁྱབ་པ་གནང་བ་བཅས་སོ། །
ཟུར་ཆུང་ཤེས་རབ་གྲགས་པ་ནི། སྐུ་ཆུང་ངུའི་དུས་ནས་ཟུར་པོ་ཆེ་ཤཱཀྱ་
འབྱུང་གནས་ཀྱི་དྲིན་གྱིས་བསྐྱངས་ཏེ་གསོ་གནང་མཛད་པས། རྗེ་འདི་ཉིད་ཀྱི་
དགོངས་པ་ཇི་མ་ཇི་བཞིན་ལོན་པས་མཁྱེན་པ་ཐམས་ཅད་བུམ་པ་གང་བྱོའི་ཚུལ་
དུ་མངའ་བ་དང་། ཁྱད་པར་དུ་གསང་སྔགས་ཀྱི་དོན་ལ་བློ་གྲོས་སྤོབས་པ་
མཆོག་ཏུ་ལྡན་པ་ཞིག་ཏུ་འགྱུར། གསང་སྔགས་ཀྱི་བསྟན་པ་དང་གདུལ་བྱ་འགྲོ་
བའི་དོན་དུ་དཀའ་བ་དཔག་ཏུ་མེད་པ་སྤྱད། སློབ་མའི་ཚོགས་རྣམས་དྲིན་གྱིས་
བསྐྱངས་པ་བཅས་སོ། །
ཟུར་ཤཱཀྱ་སེང་གེ་ནི། ཡབ་ཟུར་ཆུང་ཤེས་རབ་གྲགས་པ་དང་ཡུམ་ཇོ་སྲས་
མདའ་མོ་གཙུག་ཏོར་ལྕམ་བྱ་བའི་སྲས་ཡིན་ཞིང༌། རྗེ་འདི་ཉིད་དགུང་ལོ་བཅུ་
དགུ་ལ་ཆེ་འདོན་གནང་བས་སྐུའི་བསོད་ནམས་རྒྱས་ཞིང་མཛད་འཕྲིན་དབྱར་
མཚོ་རྒྱས་པ་ལྟར་གོང་དུ་འཕེལ་བས་ཡུལ་ཕྱོགས་གཞན་དུ་སློབ་གཉེར་དུ་ཕེབས་
པའི་གོ་སྐབས་ཤིན་ཏུ་དཀོན་པས། མཁས་གྲུབ་མང་པོ་རང་ཡུལ་དུ་གདན་
482



དྲངས་ཏེ་སློབ་གཉེར་ལེགས་པར་མཛད། དེ་ཡང་ཡབ་ཀྱི་དངོས་སློབ་ཀ་བ་བཞི་
སྟེ། སེམས་ཕྱོགས་ཀྱི་ཀ་བ་གུང་བུའི་སྐྱོ་སྟོན་ཤཱཀྱ་ཡེ་ཤེས། མདོའི་ཀ་བ་སྐྱེ་
ལུངས་ཀྱི་ཡང་ཁེང་བླ་མ། སྒྱུ་འཕྲུལ་གྱི་ཀ་བ་ཆུང་བར་གྱི་གླན་ཤཱཀྱ་བཟང་པོ།
འཕྲིན་སྒྲུབ་ཀྱི་ཀ་བ་ནག་མོ་རིའི་མདའ་ཏི་ཤཱཀྱ་བཅས་ཀྱི་ཞབས་ལ་གཏུགས་ནས་
མདོ་སྒྱུ་སེམས་གསུམ་གྱི་རྒྱུད་མན་ངག་འཕྲིན་སྒྲུབ་ཕྱག་བཞེས་དང་བཅས་པ་
ལེགས་པར་གསན། མདོ་སྔགས་སེམས་གསུམ་དུ་མཁས་པར་གྱུར། དེ་ནས་
བྱང་ཕྱོགས་ཀྱི་བརྒྱུད་དུ་གསང་སྔགས་ཀྱི་བསྟན་པ་རྒྱས་པར་མཛད་པ་ལ་བྱོན་
ནས། གདུལ་བྱའི་ཚོགས་བསམ་གྱིས་མི་ཁྱབ་པར་ཆོས་ཀྱི་འཁོར་ལོ་བསྐོར། རྗེ་
འདི་ཉིད་ཀྱིས་སློབ་མའི་ཚོགས་དྲིན་གྱིས་བསྐྱངས་པ་ལས། དེ་དག་གི་ནང་ནས་
གཙོ་བོར་གྱུར་པ་ནི། ཟུར་ནག་འཁོར་ལོ་དང༌། རྒྱ་ནག་དཀྱིལ་མཁར་བ།
མྱང་ནག་རྡོ་རྗེ། ལྕེ་ནག་སད་སེང་དང་བཅས་ནག་པོ་བཞི་དང༌། ཉེ་སྟོན་དང་།
ཞང་སྟོན། གཡུང་སྟོན། གྱབས་སྟོན་བཅས་སྟོན་བཞི། གཙང་པ་བྱི་སྟོན་དང་
གཙང་ནག་ཧོར་པོ། ཡོང་སྟོན་ལྕགས་ཀྱུ། དབུས་པ་ཆོས་སེང་དང་བཅས་མེས་
བཞི་བཅས་སོ། །
ཉེ་བརྒྱུད་གཏེར་མའི་སྐོར། བཙན་པོ་ཁྲི་སྲོང་ལྡེ་བཙན་གྱི་སྐུ་དུས་སུ་བོད་
ཁམས་ཡོངས་ལ་ སངས་ རྒྱས་ ཀྱི་ བསྟན་ པ་ དར་ ཞིང་ རྒྱས་ པ་ སྤེལ་ མོད་ཀྱང་།
བོད་འབངས་ཁག་གཅིག་གི་ཁྲོད་དུ་གཡུང་དྲུང་བོན་གྱི་འདུ་ཤེས་ཤུགས་ཆེན་
གནས་པ་དང་། ཡང་བོད་འབངས་འགའ་ཞིག་གིས་གསང་སྔགས་ཆོས་ལུགས་
ཀྱི་ལྟ་སྒོམ་སྤྱོད་གསུམ་གྱི་བསྟན་བཅོས་མང་པོ་ཉམས་ལེན་ཐུབ་དཀའ་བས་སློབ་
དཔོན་པདྨ་འབྱུང་གནས་སོགས་སྐྱེས་ཆེན་དམ་པ་མང་པོས་མ་འོངས་པའི་དུས་
ན་སངས་ རྒྱས་བསྟན་པ་སྔར་བས་གོང་དུ་སྤེལ་ བའི་ ཆེད་ འཕགས་ཡུལ་ནས་
བསྒྱུར་པའི་བསྟན་བཅོས་མང་པོ་གཏེར་དུ་སྦས། 《ཐུའུ་ཀྭན་གྲུབ་མཐའ》ལས་
“སློབ་དཔོན་པདྨ་འབྱུང་གནས་ལ་སོགས་པ་ཚད་མའི་སྐྱེས་བུ་འགའ་ཞིག་གིས་
མ་འོངས་པའི་གདུལ་བྱའི་དོན་དུ་མཆོག་ཐུན་འགྲུབ་པའི་གདམས་པ་མང་པོ་
483



གཏེར་དུ་སྦས་ཏེ་ཆུད་མི་ཟ་བར་བྱིན་གྱིས་བརླབས་ཤིང་གཏེར་སྲུང་ལ་གཉེར་དུ་
གཏད། སྐལ་ལྡན་ལས་འཕྲོ་ཅན་དང་འཕྲད་པའི་སྨོན་ལམ་བཏབ། དུས་ནམ་
གྱི་ཚེ་འདོན་པ་དུས་དེར་འདོན་རན་པའི་ལྟས་མཚན་འབྱུང་ཚུལ། གཏེར་སྟོན་
གང་གིས་འདོན་པ་དེའི་མིང་རུས་མཚན་རྟགས་དང་བཅས་པ་གཏེར་གྱི་ཁ་བྱང་
དུ་བཏབ། ནམ་ཞིག་གནས་དུས་གང་ཟག་ཐམས་ཅད་འཛོམས་པ་ན་གཏེར་དེ་
ཐོན་ནས་སྐལ་ལྡན་མང་པོ་ལ་སྤེལ་བས་གཏེར་ཆོས་ཞེས་གྲགས་སོ། །”(ཤོག་
༦༧)ཞེས་ གསུངས་ པ་ ལྟར། དེའི་ ཐོག་ནས་ གང་ ཞིག་ ཏུ་ གཏེར་ཆོས་ཞེས་
གྲགས་པ་དང་། དུས་ནམ་ཞིག་ནས་གཏེར་དུ་སྦས་ཚུལ། གཏེར་ཆོས་ཀྱི་ཁ་
བྱང་ཇི་ལྟར་བཀོད་ཚུལ། སྐལ་ལྡན་ལས་འགྲོ་ཅན་གྱི་དུས་དེ་གསང་སྔགས་ཀྱི་
བསྟན་པ་གོང་དུ་འཕེལ་ནས་སྐྱེས་ཆེན་དམ་པ་དུ་མ་བྱོན་པའི་དུས་ན་གཏེར་
བླངས། གདུལ་བྱ་སྐལ་ལྡན་མང་པོར་བསྟན་པ་སྤེལ་དགོས་པའི་སྐོར་གསལ་
པོར་བསྟན། །
སྤྱིར་ན་ཉེ་བརྒྱུད་གཏེར་མ་ནི་རྙིང་མ་བའི་བརྒྱུད་རིམ་གལ་ཆེ་ཞིག་ཡིན།
འོན་ཀྱང་གཏེར་ཆོས་ནི་རྙིང་མ་བ་ཁོ་ནར་ཡོད་པའི་ཆོས་ཤིག་མ་ཡིན་པར། རྒྱ་
གར་འཕགས་པའི་ཡུལ་དང༌། བོད་ཀྱི་ཆོས་ལུགས་གྲུབ་མཐའ་གཞན་ལའང་
གཏེར་ཆོས་མང་པོ་ཡོད། ཁྱད་པར་དུ་གཡུང་དྲུང་བོན་གྱི་བསྟན་པ་འཕེལ་
འགྲིབ་ཆེ་བའི་དབང་གིས་བཀའ་བསྟན་གཞུང་ལུགས་མང་པོ་གཏེར་མ་ཡིན་
པར་འདོད། ཡང་《ཐུའུ་ཀྭན་གྲུབ་མཐའ》ལས་“གཏེར་སྟོན་ཏུ་གྲགས་པ་ཞིག་
གིས་རང་གིས་བཅོས་ནས་སྦས་ཏེ་བཏོན་པའི་བརྫུས་མའང་ཡོད་མོད་ཀྱང་།
རྣམ་དག་ཡིན་ངེས་ཀྱང་ཆེས་མང་བས་མཐའ་གཅིག་ཏུ་སྨོས་མི་རུང་ངོ༌། །
གཏེར་སྟོན་ཚད་ལྡན་གཙོ་ཆེར་ཐང་ཡིག་ནས་ལུང་བསྟན་པའི་སངས་རྒྱས་བླ་མ་
ནས་བཟུང་བདེ་ཆེན་གླིང་པའི་བར་དང༌། ལུང་གིས་དངོས་སུ་མ་ཟིན་པའི་
རྩོད་བྲལ་གྱི་གཏེར་སྟོན་ཀྱང་མང་ཙམ་ཞིག་བྱུང་བ་རྣམས་ཕྱིས་ཆོས་རྒྱལ་དབང་
པོའི་སྡེས་ཕྱོགས་གཅིག་ཏུ་བསྒྲིགས་ནས་གཏེར་སྟོན་བརྒྱ་རྩའི་གསོལ་འདེབས་
484



བརྩམས་པ་ལྟར་ལ། དེ་དག་ནི་ཆོས་དང་གང་ ཟག་གཉིས་ རྣམ་ པར་ དག་
པའོ། །”(ཤོག་༦༨)ཞེས་གསུངས། དེའི་ཐོག་ནས་སངས་རྒྱས་བླ་མ་ནས་
བདེ་ཆེན་གླིང་པ་བར་གཏེར་སྟོན་ཚད་ལྡན་དུ་མ་བྱོན་པ་དང་། དེ་བཞིན་ལུང་
གིས་དངོས་སུ་མ་བཟུང་རྩོད་བྲལ་གྱི་ཁྱད་དུ་འཕགས་པའི་གཏེར་སྟོན་བརྒྱ་ལྷག་
ཙམ་བྱུང་བ་གསལ་པོར་བསྟན། སྔོན་བྱོན་ཁྱད་དུ་འཕགས་པའི་གཏེར་སྟོན་དུ་
མ་དེ་དག་གི་ཁྲོད་ནས་ཉང་ཉི་མ་འོད་ཟེར་དང་། གུ་རུ་ཆོས་ཀྱི་དབང་ཕྱུག་རྣམ་
གཉིས་ནི་གཏེར་སྟོན་གོང་འོག་གཉིས་ཞེས་གངས་ཅན་ཡུལ་གྲུ་ཀུན་དུ་གྲགས་ཆེ་
བའི་གཏེར་སྟོན་གྱི་རྒྱལ་པོ་ལྟ་བུར་གྱུར། །
དེ་ནས་ཟབ་མོ་དག་སྣང་གི་བརྒྱུད་པ་ནི། གྲུབ་མཐའ་ཐམས་ཅད་ལ་ཡོད་
ཀྱང་། རྙིང་མའི་ཕྱོགས་ལ་མང་ཙམ་ཡོད་ལ། དེ་ནི་རྙིང་མ་བའི་བཀའ་བརྒྱུད་
རིམ་གསུམ་གྱི་ནང་ནས་ཁྱད་དུ་འཕགས་པའི་བརྒྱུད་པ་ཞིག་ཡིན་ཞེས་གསུངས་
པ་བཅས་སོ། །
དེ་བཞིན་རྙིང་མ་བའི་ཐུན་མོང་མ་ཡིན་པའི་མན་ངག་རྫོགས་པ་ཆེན་པོ་ནི་
ལྟ་སྒོམ་གཙོ་བོར་བཟུང་ཞིང་དེས་ན་ཐོག་མར་རྫོགས་པ་ཆེན་པོ་ཞེས་པའི་ཐ་
སྙད་ཀྱི་གོ་དོན་ནི་《ཐུའུ་ཀྭན་གྲུབ་མཐའ》ལས་“དེ་ཡང་དྲི་མ་དང་བྲལ་བའི་ད་
ལྟའི་རིག་པ་གསལ་སྟོང་རྗེན་པ་འདི་ལ་རྫོགས་པ་ཆེན་པོ་ཟེར། དེའི་སྒྲ་བཤད་
ཀྱང་། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་རིག་པ་སྟོང་པ་
འདིའི་ནང་དུ་རྫོགས་པས་ན་རྫོགས་པ་དང་། དེ་ལས་ལྷག་པའི་འཁོར་བ་ལས་
གྲོལ་བའི་ཐབས་གཞན་མཆོག་ཏུ་གྱུར་པ་མེད་པས་ན་ཆེན་པོ་ཟེར་བ་ཡིན་སྐད་”
(ཤོག་༧༠)ཅེས་གསུངས། རྙིང་མ་བའི་གཞུང་ལུགས་ཀྱི་སྙིང་པོར་གྱུར་པ་མན་
ངག་རྫོགས་པ་ཆེན་པོ་ལའང་ནང་གསེས་དབྱེ་ན། ཕྱི་སེམས་སྡེ་དང༌། ནང་
ཀློང་སྡེ། གསང་བ་མན་ངག་གི་སྡེ་བཅས་གསུམ་དུ་དབྱེ་བ་སྟེ། །
ཕྱི་སེམས་སྡེ་ནི་《ཐུའུ་ཀྭན་གྲུབ་མཐའ》ལས་“ སེམས་ སྡེ་ནི་ ཅིར་སྣང་
སེམས་ཡིན་ལ་སེམས་ཉིད་རང་བྱུང་གི་ཡེ་ཤེས་སུ་ ཤར་བས་རང་བྱུང་ཡེ་ཤེས་
485



ལས་གཞན་དུ་གྱུར་པ་མེད་པ་སྟེ། འདིའི་ལམ་གྱི་སྣེ་ཁྲིད་ཚུལ་ཙམ་ཕྱག་ཆེན་
དང་འདྲ་ ཤས་ཆེ་ཡང་། ཕྱག་ཆེན་ པས་ཡུལ་ ཕར་རྒྱས་འདེབས་ པ་ཡིན་ལ།
སེམས་སྡེ་བས་ཡུལ་ཅན་སེམས་ཉིད་རིག་སྟོང་ཀ་དག་ཏུ་གཏན་ལ་འབེབས་པས་
དོན་མི་འདྲ་བའི་ཁྱད་པར་ཆེ་ཟེར།”(ཤོག་གྲངས་༧༠)ཞེས་གསུངས། འདིར་
གང་ཞིག་ལ་སེམས་སྡེ་བ་ཟེར་བ་དང་། སེམས་སྡེ་བ་དང་ཕྱག་ཆེན་པའི་མཐུན་
པའི་ཕྱོགས་དང་རྩ་བའི་ཁྱད་པར་གང་ཡིན་སྐོར་གསལ་པོར་བསྟན་ཡོད། དེ་
ཡང་རྫོགས་པ་ཆེན་པོ་སེམས་སུ་གྲགས་པ་འདི་ནི་སློབ་དཔོན་སངས་རྒྱས་ཡེ་ཤེས་
ཞབས་ཀྱི་བླ་མ་རྗེ་བཙུན་འཇམ་དཔལ་དབྱངས་ཀྱིས་བན་དེ་ཆུང་མ་ ཅན་དུ་
བསྟན་ནས། ཞལ་ལུང་ལ་སོགས་པའི་ཡེ་ཤེས་ཞབས་ཀྱི་ཆོས་འཁོར་རྣམས་བྱུང་
བའི་ཁུངས་དེ་ཡིན། འཇམ་དཔལ་བཤེས་གཉེན་པས་པཎྜི་ཏ་ཤྲཱི་སིངྒས་གསན།
དེ་ཡི་ དྲུང་ནས་ བོ་ རོ་ཙ་ ནས་ གསན་ ཏེ་ ཁམས་ ཕྱོགས་ སུ་ བྱོན་ནས་ རྒྱ་ཆེར་
གསུངས། བཻ་རོ་ཙཱ་ནས་ཁམས་ཁུལ་དུ་སྔ་ཕྱི་བར་གསུམ་དུ་བཤད་པར་གྲགས་
ཏེ། དང་པོ་རྒྱལ་མོ་ཚ་བ་རོང་གི་བྲག་ལ་དགོན་པར་རྒྱལ་མོ་གཡུ་སྒྲ་སྙིང་པོར་
གསུངས་པ་དང༌། དེ་ནས་ཚ་བ་རོང་གི་སྟག་རྩེ་མཁར་གྱི་དགོན་པར་གསང་
སྟོན་ཡེ་ཤེས་བླ་མ་ལ་གསུངས་པ་དང་། སྟོང་ཁུངས་རོང་གི་བྲག་དམར་རྫོང་གི་
དགོན་པར་སྤངས་སངས་རྒྱས་མགོན་པོ་ལ་གསུངས་པ་དང༌། སྔར་རྒྱལ་པོ་ལ་
གསུངས། ཕྱིས་དབུས་སུ་འབྱོན་ཏེ་དགེ་སློང་མ་ ལ་ ཟི་ ཤེས་ རབ་ སྒྲོན་མ་ལ་
གསུངས་པ་དང་རིམ་པ་ལྔར་གྲགས་སོ། དེ་ཡང་རྒྱ་གར་ཡུལ་དུ་སེམས་ སྡེ་
བདུན་ཅུ་ བཞུགས་ པ་ ལས། བོད་ དུ་ བསྒྱུར་ པ་ སེམས་ སྡེ་ བཅོ་ བརྒྱད་ ལས།
སེམས་སྡེ་བི་རོ་ཙ་ནས་གསུངས་པ་དང་། བཅུ་གསུམ་བི་མ་ལ་ཡིས་གསུངས་
པར་གྲགས། དེ་ནས་ གཉགས་ཛྷན་དང༌། སོག་ པོ་དཔལ་གྱི་ཡེ་ཤེས། གྲ་
དཔལ་གྱི་སྙིང་པོ། ལྷ་ལུང་དཔལ་གྱི་རྡོ་རྗེ། འོ་ཕྲན་དཔལ་གྱི་གཞོན་ནུ། སྙན་
དཔལ་དབྱངས། འཚུར་ནག་ཡེ་ཤེས་དཔལ། ཨུ་པ་དེ་གསལ། ཐང་པ་ཟངས་
དཔལ་གྱི་རྡོ་རྗེ། དགེ་འཕགས་པ་ཤེས་རབ་སོགས་ལ་རིམ་པ་བརྒྱུད་དེ་ལུགས་
486



སོ་སོར་སྤེལ་བ་དང་བཅས་སོ། །
ནང་ཀློང་སྡེ་ནི། ཀློང་ཞེས་པའི་ཐ་སྙད་འདིའི་གོ་དོན་ནི། དཀྱིལ་དང་
དབུས། ཡང་ན་ཁྱབ་ཁོངས་དང་། ཚད་དམ་མཚམས་སོགས་ལ་གོ་དགོས་པ་
དང་། དེ་བཞིན་ཀློང་སྡེ་ཞེས་པ་ནི་《ཐུའུ་ཀྭན་གྲུབ་མཐའ》ལས་“ ཀློང་སྡེ་ནི་
ཆོས་ཉིད་ཀུན་ཏུ་བཟང་པོའི་ཀློང་ནས་འགྲོ་ས་གཞན་མེད་པས་ཆོས་ཉིད་ཀྱི་ཀློང་
ལས་གཞན་འབྱུང་འགོག་པ་ཡིན” ( ཤོག་གྲངས་༧༠)ཞེས་གསུངས། ཀློང་སྡེ་
ནི། རྙིང་མ་བའི་ཐུན་མོང་མ་ཡིན་པའི་རྫོགས་པ་ཆེན་པོའི་ནང་དོན་གལ་ཆེན་
ཞིག་ཡིན་པས། ཀློང་སྡེ་རྡོ་རྗེ་ཟམ་པའི་མན་ངག་རྣམས་སློབ་དཔོན་ཆེན་པོ་ཤི་
སེང་གེ་དང་ལོ་ཆེན་བཻ་རོ་ཙ་ན་སོགས་ནས་སྤངས་མི་ཕམ་མགོན་པོ་ཞེས་པའི་
གྲུབ་པ་བགྲེས་པོ་ཞིག་ལ་རིམ་བཞིན་བརྒྱུད། དེའི་སློབ་མ་ངན་ལམ་བྱང་ཆུབ་
རྒྱལ་མཚན་སོགས་བརྒྱུད་རིམ་བཞིན་སྤེལ་བ་བཅས་སོ། །
གསང་བ་མན་ངག་ གི་ སྡེ་ནི། 《ཞེ་ ཆེན་ རྒྱལ་ ཚབ་ཆོས་འབྱུང》ལས།
“གསུམ་པ་མན་ངག་སྡེའི་མཆོག་ཏུ་ཟབ་པ་སྙིང་ཐིག་གི་སྐོར་ལའང་། སྤྱིར་སློབ་
དཔོན་ཆེན་པོ་བི་མ་ལ་ནས་བརྒྱུད་པ་དང་། ཤི་སེང་གེ་ཧས་པདྨ་འབྱུང་གནས་
ལ་གསུངས་ཤིང་དེ་ལས་བརྒྱུད་པ་དང་། བཻ་རོ་ཙ་ནས་སློབ་དཔོན་ཤྲཱི་སེངྷ་ལས་
གསན་ཏེ་བརྒྱུད་པ་གསུམ་དུ་བྱུང་བ་ལས་ཕྱི་མ་གཉིས་ནི་ཟབ་གཏེར་ཁོ་ན་བྱུང༌
བ་ཡིན་ པས་ ལོ་ རྒྱུས་ རྣམས་ གཏེར་ འབྱུང༌ དག་ དུ་ གསལ།” ( ཤོག་ ༡༩༦–
༡༩༧)ཞེས་གསུངས། ཡང་《དེབ་ཐེར་སྔོན་པོ》ལས་“ ཤིན་ཏུ་ཟབ་པ་རྫོགས་
པ་ཆེན་པོ་སྙིང་ཐིག་གི་ལོ་རྒྱུས་ནི་ཤྲཱི་སིདྷ་ཡན་ཆད་སེམས་ཕྱོགས་དང་མཐུན་
ཞིང་། ཤྲཱི་སེངྷས་མཁས་པ་ཡེ་ཤེས་མདོ་ལ་བཤད། དེས་སློབ་དཔོན་བི་མ་ལ་མི་
ཏྲ་ལ་བཤད། བི་མ་ལ་མི་ཏྲ་ནི་སངས་རྒྱས་གསང་བའི་ཡང་དངོས་ཀྱི་སློབ་མ་སྟེ།
སྒྱུ་འཕྲུལ་གྱི་སྐོར་རྣམས་ནི་སངས་རྒྱས་གསང་བ་ལས་བི་མ་ལ་དང༌། དེས་རྨ་
རིན་ཆེན་མཆོག་མདོ” ( ཤོག་༢ ༣༨)ཞེས་འཁོད་པར་གཞིགས་ན། གསང་བ་
མན་ངག་གི་བརྒྱུད་ཀྱི་འཕེལ་རིམ་སྐོར་ལ། མཁས་པ་སོ་སོའི་དགོངས་ཚུལ་མི་
487



མཐུན་པ་ཡོད་པ་ནི་གསལ་པོར་རྟོགས་ཐུབ། སེམས་སྡེ་དང༌། ཀློང་སྡེ། མན་
ངག་གི་སྡེ་བཅས་སྡེ་གསུམ་གྱི་ནང་ནས་གསང་བ་མན་ངག་གི་སྡེ་ནི་རྙིང་མ་བའི་
གཞུང་ལུགས་དང་ལྟ་སྒོམ་གང་གི་ཐོག་ནས་བཤད་ནའང་ཧ་ཅང་གཏིང་ཟབ་ལ་
གལ་འགངས་ཆེ་བ་ཞིག་ཡིན་ལ། གསང་བ་མན་ངག་གི་སྡེ་ནི་བསྟན་པ་སྔ་དར་
དུས་སུ་སྐབས་གཅིག་རིང་དར་ཁྱབ་གང་ཙམ་བྱུང་མོད། འོན་ཀྱང་སློབ་དཔོན་
པདྨ་འབྱུང་གནས་དང་། བེ་རོ་ཙ་ནའི་སྐུ་དུས་སུ་བཀའ་བསྟན་མང་པོ་གཏེར་
དུ་སྦས་སྟབས་ཕྱིས་ཉེ་བརྒྱུད་གཏེར་མའི་ཁོངས་སུ་གསུངས་པ་མང་བ་བཅས་
རྙིང་མ་བའི་ཐེག་པ་རིམ་པ་དགུའི་སྐོར། གོང་དུ་སྨོས་པ་ལྟར། རྙིང་མ་
བའི་ཆོས་ལུགས་ཀྱི་གྲུབ་མཐའ་ཁག་གི་ནང་ནས་དར་སྔ་བ་དང་། ལོ་རྒྱུས་
འཕེལ་རིམ་དང་ལྡན་པ། ཆོ་ག་ཉམས་ལེན་སོགས་ཀྱི་ཐད་གྲུབ་མཐའ་གཞན་
དང་མི་འདྲ་བའི་ཁྱད་ཆོས་མངོན་གསལ་དོད་པ་ཞིག་ཡིན། ཁྱད་པར་དུ་མན་
ངག་རྫོགས་པ་ཆེན་པོའི་གཞུང་ལུགས་ནི་གྲུབ་མཐའ་གཞན་དང་མི་འདྲ་བའི་
ཆེས་རྩ་བར་གྱུར་པའི་ཁྱད་ཆོས་ཤིག་ཡིན། དེ་བཞིན་རྙིང་མ་བས་རང་ཉིད་ཀྱི་
ཆོས་གཞུང་གི་ལྟ་སྒོམ་སྤྱོད་གསུམ་གྱི་འདོད་ཚུལ་རྣམས་གོ་རིམ་ལྡན་པ་དང་།
སྙིང་པོ་གཅིག་བསྡུས་ཀྱིས་ཐེག་པ་རིམ་པ་དགུ་ཡི་ གཞུང་ལུགས་སུ་དབྱེ་ནས་
གསལ་པོར་བསྟན་ཞིང་། དེ་ཡང་རྙིང་མ་བའི་ཐེག་པ་རིམ་པ་དགུ་ནི། ཉན་
ཐོས་དང༌། རང་རྒྱལ། བྱང་སེམས་ཏེ་སྤྲུལ་སྐུ་ཤཱཀྱ་ཐུབ་པས་གསུངས་པའི་
ཐུན་མོང་གི་ཐེག་པ་གསུམ་དང༌། ཀྲི་ཡ་དང་། ཨུ་བྷ་བ། ཡོ་ག་སྟེ་ལོངས་སྐུ་རྡོ་
རྗེ་སེམས་དཔའ་ཡིས་གསུངས་པའི་གསང་སྔགས་ཕྱིའི་ཐེག་པ་གསུམ། མ་ཧཱ་ཡོ་
ག་དང་། ཨ་ནུ་ཡོ་ག ཨ་ཏི་ཡོ་ག་སྟེ་ཆོས་སྐུ་ཀུན་དུ་བཟང་པོས་གསུངས་པའི་
ཐེག་པ་བླ་ན་མེད་པ་གསུམ་བཅས་སོ། ། མདོར་ན། རྙིང་མ་བའི་ལྟ་སྒོམ་གྱི་
གཞུང་ལུགས་སྐོར་ནང་དོན་ཤིན་ཏུ་རྒྱ་ཆེ་ལ་གཏིང་ཟབ་པས་ཞིབ་པར་མཁྱེན་
འདོད་ན། ཞེ་ཆེན་རྒྱལ་ཚབ་ཆོས་འབྱུང་དང་། ཐུའུ་ཀྭན་ཆོས་འབྱུང༌། དེབ་
488



ཐེར་སྔོན་པོ་སོགས་ལ་གཟིགས་པར་ཞུ། །
（༢)བཀའ་གདམས་པའི་གྲུབ་མཐའི་སྐོར། བོད་སིལ་བུའི་དུས་ སྐབས་ སུ་
སངས་རྒྱས་ཆོས་ལུགས་ཀྱི་གྲུབ་མཐའ་ཁག་རིམ་བཞིན་འཕེལ་བ་དང་། བཀའ་
གདམས་པའི་གྲུབ་མཐའ་ནི་དེ་དག་གི་ནང་ནས་དར་སྔ་བ་དང་གྲུབ་མཐའ་ཁག་
གི་མ་ཕྱི་ལྟ་བུ་ཞིག་ཡིན། དེ་ཇི་ལྟར་འཕེལ་བའི་སྐོར་ལ་《ཐུའུ་ཀྭན་གྲུབ་མཐའ》
ལས་“བཀའ་གདམས་ཀྱི་ལུགས་སྲོལ་ཁྱད་པར་ཅན་དེ་ཇི་ལྟར་བྱུང་བའི་ཚུལ་ནི།
ཇོ་བོ་རྗེ་དཔལ་ལྡན་ཨ་ཏི་ཤ་ནས་དབུ་བརྙེས། སྟོན་པ་རིན་པོ་ཆེས་སྲོལ་ཕྱེས།
སྐུ་མཆེད་གསུམ་གྱིས་དར་ཞིང་རྒྱས་པར་མཛད། གླང་ཤར་གཉིས་དང་བྱ་ཡུལ་
བ་སོགས་ཀྱིས་དེ་ལས་རྒྱས་པར་མཛད་པའོ། །”(ཤོག་༨༢）ཞེས་གསུངས།
གོང་གསལ་འདིའི་ཐོག་ནས་བཀའ་གདམས་པའི་འཕེལ་རིམ་གསལ་པོར་རྟོགས་
ཐུབ་པ་སྟེ། ཇོ་བོ་རྗེ་དཔལ་ལྡན་ཨ་ཏི་ཤའི་སྐུ་དུས་སུ་བཀའ་གདམས་པའི་དབུ་
བརྙེས་པ་དང༌། འབྲོམ་སྟོན་རྒྱལ་བའི་འབྱུང་གནས་ཀྱིས་བསྟན་པའི་སྲོལ་ཕྱེས།
སྐུ་མཆེད་རྣམ་གསུམ་སྟེ། འབྲོམ་སྟོན་པའི་སློབ་མ་བུ་ཆུང་བ་གཞོན་ནུ་རྒྱལ་
མཚན་དང་། པོ་ཏོ་བ་རིན་ཆེན་གསལ། སྤྱན་སྔ་ཚུལ་ཁྲིམས་འབར་བཅས་ཀྱི་
སྐུ་དུས་སུ་བཀའ་གདམས་པའི་བསྟན་པ་དར་ཞིང་རྒྱས་པར་སྤེལ། གླང་རི་ཐང་
པ་རྡོ་རྗེ་དང་། ཤར་པ་བ། བྱ་ཡུལ་བ་སོགས་ཀྱི་སྐུ་དུས་སུ་དེ་བས་ཀྱང་རྒྱུས་
པར་སྤེལ། དེས་ན་ཐོག་མར་བཀའ་གདམས་པའི་གྲུབ་མཐའི་མིང་གི་ཐོབ་ཚུལ་
ནི། 《ཐུའུ་ཀྭན་ཆོས་འབྱུང》ལས་“དེ་ཡང་བླ་མ་གོང་མ་རྣམས་བཀའ་གདམས་
པ་ཞེས་པའི་སྒྲ་བཤད་པ་ལ་མི་འདྲ་བ་འགའ་གསུངས་ཀྱང་། རྗེ་རིན་པོ་ཆེས་
སྤྱན་སྔ་རིན་ཆེན་འཕེལ་བ་བཀའ་ཞེས་བྱ་བའི་དོན་དེ་ཅི་ཡིན་ཞེས་གསུངས་པས།
སྤྱན་སྔས་རྒྱལ་བའི་བཀའ་ལས་ཡི་གེ་ན་གཅིག་ཀྱང་བཞག་ཏུ་མེད་པར་གདམས་
ངག་ཏུ་གོ་བ་ལ་ཟེར་བ་ཡིན་ཞུས་པས། དེ་ཡིན་དེ་ཡིན་ཞེས་མཉེས་པ་ཆེ་བ་
མཛད། ཆོས་གྲྭར་ཕེབས་ནས་དགེ་བའི་བཤེས་གཉེན་རིན་འཕེལ་གྱིས་ཁོ་བོ་ལ་
དམ་པའི་ཆོས་ཀྱི་སྐྱེས་ཆེན་པོར་ཁྱེར་བྱུང་། ཁོང་དེ་སྐད་ཟེར་ཏེ། དེ་ཤིན་ཏུ་
489



ཡིན་པ་འདུག་ཅེས་གསུངས། དེས་ན་སངས་རྒྱས་ཀྱི་བཀའ་སྡེ་སྣོད་གསུམ་གྱི་
དོན་ཐམས་ཅད་མ་ལུས་ཨ་ཏི་ཤའི་གདམས་པ་སྐྱེས་བུ་གསུམ་གྱི་ལམ་རིམ་དུ་
བསྡུས་ནས་ཉམས་སུ་ལེན་པས་ན། བཀའ་གདམས་ཞེས་བྱ་སྟེ” ( ཤོག་༨༡-
༨༢)ཞེས་གསུངས། དེ་བཞིན་ཇོ་བོ་རྗེའི་ཐུགས་སྲས་འབྲོམ་སྟོན་རྒྱལ་བའི་
འབྱུང་གནས་ཀྱི་ཞལ་ནས། ངོ་མཚར་བཀའ་ནི་སྡེ་སྣོད་གསུམ་ཡིན་ཏེ། །
གདམས་པ་ སྐྱེས་བུ་ གསུམ་ གྱིས་ མཛེས་ པ་ཡི། ། བཀའ་གདམས་རིན་ཆེན་
གསེར་གྱི་ཕྲེང་བ་ལ། ། འགྲོ་བ་གང་གིས་བགྲངས་ཀྱང་དོན་ཡོད་འགྱུར་ཞེས་
གསུངས་པས། ། བཀའ་གདམས་ཞེས་པའི་ཐ་སྙད་དེའི་གོ་དོན་དེ་བས་གསལ་
བར་བསྟན་པའོ། །
དེ་ཡང་ཇོ་བོ་རྗེའི་སྐུ་དུས་སུ་བཀའ་གདམས་པའི་བསྟན་པའི་དབུ་ཇི་ལྟར་
བརྙེས་པའི་སྐོར་ལ། ཆུ་རྟ་(སྤྱི་ལོ1042)ལོར་ཇོ་བོ་རྗེ་སྐུ་འཁོར་དང་བཅས་པ་
སྟོད་མངའ་རིས་སུ་ཕེབས་རྗེས་ལྷ་བླ་མ་བྱང་ཆུབ་འོད་དང་བོད་སྟོན་མང་པོས་
གསང་བའི་སྒོ་ནས་དབང་དང་གདམས་ངག་མང་དུ་ཞུས། དུས་དེར་ལྷ་བླ་མ་
བྱང་ཆུབ་འོད་ཀྱིས་གངས་ཅན་བོད་ཀྱི་ཡུལ་དུ་སངས་རྒྱས་བསྟན་པ་ཉག་ཕྲ་ཞིང་
ཆོས་དང་ཆོས་མིན་མང་དུ་མཆིས་པས། དེ་དག་གི་གཉེན་པོར་གྱུར་པའི་བསྟན་
བཅོས་ཤིག་མཛད་པར་རེ་བ་མཐའ་གཅིག་ཏུ་ཞུས་སྟབས་ཇོ་བོ་རྗེས་ཚིག་བསྡུས་
ལ་དོན་གཏིང་ཟབ་པའི་སྒོ་ནས་བྱང་ཆུབ་ལམ་གྱི་སྒྲོན་མེ་ཞེས་བྱ་བ་གསུངས།
《བྱང་ཆུབ་ལམ་གྱི་སྒྲོན་མེ》ལས་“ཆུང་ངུ་འབྲིང་དང་མཆོག་གྱུར་པས། ། སྐྱེས་
བུ་གསུམ་དུ་ཤེས་པར་བྱ། ། དེ་དག་མཚན་ཉིད་རབ་གསལ་བའི། ། སོ་སོའི་
དབྱེ་བས་བྲི་བར་བྱ། ། གང་ཞིག་ཐབས་ནི་གང་དག་གིས། ། འཁོར་བའི་བདེ་
བ་ཙམ་དག་ལ། ། རང་ཉིད་དོན་དུ་གཉེར་བྱེད་པ། ། དེ་ནི་སྐྱེས་བུ་ཐ་མར་
ཤེས། ། སྲིད་པའི་བདེ་བ་རྒྱབ་ཕྱོགས་ཤིང་། ། སྡིག་པའི་ལས་ལས་ལྡོག་བདག་
ཉིད། ། གང་ཞིག་རང་ནི་ཙམ་དོན་གཉེར། ། སྐྱེས་བུ་དེ་ནི་འབྲིང་ཞེས་བྱ། །
རང་རྒྱུད་གཏོགས་པའི་སྡུག་བསྔལ་གྱིས། ། གང་ཞིག་གཞན་གྱི་སྡུག་བསྔལ་
490



ཀུན། ། ཡང་དག་ཟད་པར་ཀུན་ནས་འདོད། ། སྐྱེས་བུ་འདི་ནི་མཆོག་ཡིན་
ནོ། །”(ཤོག་༢)ཞེས་གསུངས། འདི་ནི་ཆོས་ལ་འཇུག་པར་ལམ་གྱི་རིམ་པ་ཇི་
ལྟར་བརྒྱུད་དགོས་པ་ནི། སྐྱེས་བུ་གསུམ་གྱི་ལམ་གྱི་རིམ་པ་གསལ་བར་བསྟན་
ཞིང་། དེ་ཡང་། གཅིག སྐྱེས་བུ་ཆུང་བའི་ལག་ལེན་ནི་འཆི་བ་རྗེས་སུ་དྲན་ཏེ།
རང་ཁོ་ནའི་དོན་དུ་ཚེ་ཕྱི་མའི་འཁོར་བའི་མངོན་མཐོ་ཙམ་གཙོ་བོ་ དོན་དུ་
གཉེར་བའི་བསམ་པ་བཅངས་པ་དེ་ཡིན། གཉིས། སྐྱེས་བུ་འབྲིང་བའི་ལག་
ལེན་ནི་འཁོར་བའི་ཕུན་ཚོགས་ལ་བློ་ལོག་པའི་སྒོ་ནས་རང་ཁོ་ནའི་དོན་དུ་ཐར་
པ་གཙོ་བོར་དོན་དུ་གཉེར་བའི་བསམ་པ་དེ་རིགས་ཡིན་ཞིང་། དེ་གཉིས་ནི་
ཐེག་དམན་དང་ཐེག་པ་ཆུང་ངུའི་ལྟ་བ་ཞིག་ཡིན། གསུམ། སྐྱེས་བུ་ཆེན་པོའི་
ལག་ལེན་ནི་མཁའ་མཉམ་སེམས་ཅན་ཐམས་ཅད་སངས་རྒྱས་ཀྱི་གོ་འཕངས་ལ་
འགོད་རྒྱུ་ལྷུར་ལེན་གྱིས་ གཞན་དོན་ཆེན་པོ་བྱེད་ནུས་ པའི་སྐྱེས་བུ་རབ་བམ་
མཆོག་དེ་རྣམས་ལ་ཟེར། ཆོས་སུ་འཇུག་པའི་ལྟ་བ་དེ་རིགས་ནི་ཐེག་ཆེན་གྱི་ལྟ་
བ་ཞིག་ཡིན་པ་དང༌། མི་རྟག་འཆི་བ་རྗེས་སུ་དྲན་ཏེ། ཚེ་འདི་ལ་བློ་ལོག་པ་
ཞིག་མེད་ན་ཆོས་པའི་ཁོངས་སུ་མི་ཚུད་པ་དང༌། ཕུང་པོ་བདག་ཏུ་འཛིན་ན་
ཐར་པ་མི་ཐོབ། བྱང་ཆུབ་ཏུ་སེམས་མ་བསྐྱེད་ན་ཐེག་པ་ཆེན་པོའི་ལམ་དུ་མ་
ཚུད། ཐེག་པ་ཆེན་པོའི་ལམ་དེ་ཡང་ཐབས་དང་ཤེས་རབ་མ་འབྲེལ་ན་སྟོང་པ་
ཉིད་གཅིག་པུ་བསྒོམས་པས་འཚང་མི་རྒྱ་བ་ཞེས་བཀའ་བསྩལ། སྐྱེ་བོ་རྣམས་
ཀྱིས་ཆོས་ལ་འཇུག་པར་ལམ་གྱི་རིམ་པ་བརྒྱུད་ནས་སྐྱབས་འགྲོ་དང་བྱང་ཆུབ་ཀྱི་
སེམས་བསྐྱེད། མདོ་ཡི་བཀའ་བསྟན་རྣམས་བསླབ་པ་དང་ཉམས་ལེན་དཔྱིས་
ཕྱིན་པ་བྱས་ཐོག གསང་སྔགས་ཀྱི་ལམ་དུ་ཞུགས་ནས་སྒོམ་སྒྲུབ་མཐར་ཕྱིན་
བྱས་ཚེ་ གཞི་ ནས་ སངས་ རྒྱས་ ཀྱི་ གོ་ འཕངས་ ཐོབ་ པའི་ ལམ་ གསལ་ པོར་
བསྟན། །
དེ་ནི་ཁུ་རྔོག་འབྲོམ་གསུམ་སོགས་ཀྱིས་ཇོ་བོ་རྗེའི་བཞེད་པ་དེ་དག་རྒྱ་ཆེར་
སྤེལ་ཏེ་བཀའ་གདམས་པའི་ལྟ་སྒོམ་སྤྱོད་གསུམ་གྱི་གཞུང་ལུགས་ཀྱི་གཞི་འཛིན་
491



ས་ཞིག་ཏུ་གྱུར། ཁྱད་པར་དུ་ཇོ་བོ་རྗེའི་བཞེད་སྲོལ་དང་མན་ངག་མང་པོ་
འབྲོམ་སྟོན་རྒྱལ་བའི་འབྱུང་གནས་ལ་གནང་ནས་ངའི་བསྟན་པ་ཁྱོད་ལ་གཏད་
པ་ཡིན་ཞེས་གསུངས། 《ཆོས་འབྱུང་མཁས་པའི་དགའ་སྟོན》ལས་“ཁོ་བོ་འཆི་
ཚུལ་བསྟན་ཡང་ཨ་ཏི་ཤ། ། བདག་གི་བསྟན་པ་འདི་ནི་ཁྱོད་ལ་གཏད། ལོ་
སྐོར་གཅིག་གི་ནང་དུ་བྱང་ཕྱོགས་སུ། ། ཆོས་ཀྱི་ཆར་པ་ཕོབ་ལ་གཞན་དོན་
མཛོད། ། དེ་ནས་ཁྱོད་ཀྱི་ཡོན་ཏན་མ་ལུས་པ། ། གང་ཟག་གཅིག་གིས་བླངས་
བར་མི་ནུས་ཀྱི། ། ལས་ཚན་བརྒྱད་ཅུར་བགོས་ལ་མཐའ་རྒྱ་སྐྱེད། ། གཙོ་བོ་
སྤྲུལ་པའི་སྐུ་མཆེད་གསུམ་པོ་ལ། ། གཞུང་དང་མན་ངག་ཐུན་མོང་གསུམ་བྱིན་
ལ། ། ལྷག་ཆད་མེད་པར་རང་གི་གདན་ས་གཏོད། ། གནས་ཀྱི་གདན་སར་ཨ་
མེས་ཆེན་པོ་སྐོས། ། དེ་ནས་ཞེ་ཞིང་ཆགས་པར་མ་བྱེད་པར། དགའ་ལྡན་
གནས་སུ་བདག་གི་དྲུང་དུ་ཤོག །”(ཤོག་༧༠༠)ཅེས་གསུངས་ཏེ། རབ་
བྱུང་དང་པོའི་ཤིང་རྟ་(སྤྱི་ལོ1054)ལོར། ཇོ་བོ་རྗེ་མཉེས་ཐུང་དུ་དགོངས་པ་
ཆོས་དབྱིངས་སུ་གཤེགས། ། །
དེ་ནས་འབྲོམ་སྟོན་པས་ཇོ་བོ་རྗེའི་བཀའ་བཞིན། རབ་བྱུང་དང་པོའི་མེ་
སྤྲེལ་(སྤྱི་ལོ1056)ལོར། བཀའ་གདམས་པའི་རྟེན་གནས་རྭ་སྒྲེང་དགོན་པ་
ཕྱག་བཏབ། དགེ་ འདུན་ གྱི་ སྡེ་ བཙུགས། སྐུ་ གསུང༌ ཐུགས་ རྟེན་ མང་ དུ་ ་
བཞེངས། ཇོ་བོ་རྗེའི་བཀའ་བསྟན་གཞུང་ལུགས་ཀྱི་བཞེད་པ་རྒྱ་ཆེར་སྤེལ་ནས་
བཀའ་གདམས་པའི་བསྟན་པའི་སྲོལ་དངོས་སུ་བཏོད། རྗེ་འདི་ཉིད་ལ་ཆོས་
རྒྱུན་འཛིན་པའི་སློབ་མའི་ཚོགས་མང་དུ་བྱུང་བས། དེ་དག་གི་ནང་ནས་ཆེས་
གྲགས་ཆེ་བ་ནི། བཀའ་གདམས་སྐུ་མཆེད་གསུམ་ཡིན་ཞིང༌། མཐར་རབ་བྱུང་
དང་པོའི་ཆུ་ཡོས་(སྤྱི་ལོ1062)ལོར་དགོངས་པ་བདེ་བར་གཤེགས། །
དེ་ནས་བཀའ་གདམས་སྐུ་མཆེད་གསུམ་གྱིས་བསྟན་པའི་རྒྱུན་འཛིན་ཏེ་
བསྟན་པ་དར་ཞིང་རྒྱས་པར་སྤེལ། དེ་ཡང་སྐུ་མཆེད་གསུམ་གྱི་ཡ་གྱལ་བགྲེས་
པ་ཕུ་ཆུང་བ་གཞོན་ནུ་རྒྱལ་མཚན་(སྤྱི་ལོ1031=1106)གྱིས་བཀའ་གདམས་
492



བྱེ་བྲག་མན་ངག་པའི་སྲོལ་ཕྱེས་པ་དང་། འབྲིང་བ་པོ་ཏོ་བ་རིན་ཆེན་གསལ་
(སྤྱི་ལོ1031=1105)གྱིས་བཀའ་གདམས་གཞུང་པའི་སྲོལ་ཕྱེས། ཆུང་ཐ་
སྤྱན་ལྔ་བ་ཚུལ་ཁྲིམས་འབར་(སྤྱི་ལོ1038—1103)གྱིས་བཀའ་གདམས་མན་
ངག་པའི་སྲོལ་ཕྱེས། རྣམ་གྲོལ་སྐུ་མཆེད་གསུམ་གྱི་བཀའ་དྲིན་ལས། ། དབུ་རུ་
བྱང་དུ་བཀའ་གདམས་ཉི་མ་ཤར། ། གངས་ཅན་མ་ལུས་འོད་ཀྱིས་གང་བར་
མཛད་ཅེས་གསུངས་པ་ལྟར། བཀའ་གདམས་པའི་བསྟན་པ་ཡར་ངོའི་ཟླ་ལྟར་
འཕེལ། ལྟ་སྤྱོད་ཡོངས་སུ་དག་པའི་སློབ་མ་མང་དུ་བསྐྱངས། དེ་ནས་བཤེས་
གཉེན་ཆེན་པོ་པོ་ཏོ་བ་རིན་ཆེན་གསལ་གྱི་སློབ་མ་དབུས་ཀྱི་ཀ་བ་གཉིས་ཏེ། །
གླང་རི་ཐང་པ་རྡོ་རྗེ་སེང་གེ་དང་། ཤར་པ་ཡོན་ཏན་གྲགས། དེ་བཞིན་བྱ་ཡུལ་
བ་གཞོན་ནུ་འོད་བཅས་ཀྱི་སྐུ་དུས་སུ་དེ་བས་དར་ཞིང་རྒྱས་པར་སྤེལ་བ་བཅས་
སོ། །
)
m2
（༣)བཀའ་བརྒྱུད་པའི་གྲུབ་མཐའི་སྐོར། དེ་ཡང་ ཐོག་མར་བཀའ་བརྒྱུད་
ཞེས་པའི་གྲུབ་མཐའི་མིང་ཇི་ལྟར་ཐོབ་པའི་སྐོར་ལ། རྒྱལ་བ་རྡོ་རྗེ་འཆང་གིས་
གསུངས་པའི་གསང་སྔགས་ཀྱི་གདམས་པའི་བཀའ་བབས་ཀྱི་ཆོས་བརྒྱུད་འཛིན་
པ་རྣམས་ལ་བཀའ་བརྒྱུད་པ་ཞེས་མིང་ཐོབ། ཡང་《ཐུའུ་ཀྭན་གྲུབ་མཐའ》ལས་
“དུས་ཕྱིས་ཀྱི་འབྲུག་པའི་ཡི་གེ་འགའ་ཞིག་ན། མར་མི་དང་། གླིང་རས་པ་
སོགས་ན་བཟའ་དཀར་པོ་གསོལ་བ་ཙམ་ལ་བསམ་དཀར་དཀར་བརྒྱུད་ཅེས་
བྲིས་པའང་ སྣང་ མོད། བཀའ་ བརྒྱུད་ ཆེས་ ཡོངས་ སུ་ གྲགས་ པ་ འཐད་དེ།
བཀའ་བབ་ ཀྱི་ གདམས་ པའི་ བརྒྱུད་ འཛིན་ ཡིན་ པས། དེ་ སྐད་ དུ་ གྲགས་
སོ། །”(ཤོག་༡༠༨)ཞེས་གསུངས། །
བཀའ་བརྒྱུད་པའི་སྤྱིའི་འབྱུང་ཁུངས་སྐོར། བཀའ་བརྒྱུད་པ་ནི་བོད་ཀྱི་
སངས་རྒྱས་ཆོས་ལུགས་གྲུབ་མཐའ་ཁག་གི་ནང་ནས་གལ་འགངས་ཆེ་བ་དང་།
དར་སྔ་བ། ནང་གསེས་ཡན་ལག་མང་བ་ཞིག་ཡིན། དེའི་ཐོག་མའི་འབྱུང་
ཁུངས་ནི་རྒྱལ་བ་རྡོ་རྗེ་འཆང་གི་གསང་སྔགས་ཀྱི་གདམས་ངག་རྣམས་བཀའ་
493



བརྒྱུད་པའི་སློབ་དཔོན་ཆེན་པོ་ཏི་ལོ་པ་དང་། ན་རོ་པ། པཎྜི་ཏ་ཡེ་ཤེས་སྙིང་
པོ། ཀུ་ཀུ་རི་པ། མི་ཏྲེ་བ་སོགས་ཀྱི་བཀའ་དྲིན་ལས་རིམ་བཞིན་འཕེལ་བ་དང་།
བོད་དུ་སངས་རྒྱས་བསྟན་པ་ཕྱི་དར་སྐབས་སུ་གངས་ཅན་ཡུལ་དུ་མཚན་སྙན་
ཤིན་ཏུ་གྲགས་ཆེ་བའི་ ལྷོ་ བྲག་ མར་པ་ཆོས་ཀྱི་བློ་གྲོས་ཀྱིས་འཕགས་ཡུལ་དུ་
ཐེངས་གསུམ་དང་བལ་ཡུལ་དུ་ཐེངས་བཞི་ཙམ་བྱོན་ནས་སློབ་དཔོན་ཆེན་པོ་ཏེ་
ལོ་པ་དང་ནཱ་རོ་པ་སོགས་ཀྱི་དྲུང་ནས་བཀའ་བསྟན་མན་ངག་རྣམས་གསན་ཏེ་
བཀའ་བརྒྱུད་པའི་བསྟན་པའི་སྲོལ་བཏོད། རྗེ་བཙུན་མི་ལ་རས་པས་ སློབ་
བརྒྱུད་ཡང་དག་པ་འཛིན། དྭགས་པོ་ལྷ་རྗེའི་སྐུ་དུས་སུ་དྭགས་པོ་བཀའ་བརྒྱུད་
ཀྱི་སྲོལ་དར་ཞིང་རྒྱས་པར་སྤེལ། དུས་མཚུངས་ཁྱུང་པོ་རྣལ་འབྱོར་གྱིས་ཀྱང་རྒྱ་
གར་འཕགས་པའི་ཡུལ་དུ་བྱོན་ཏེ་སློབ་དཔོན་ཆེན་པོ་ནཱ་རོ་པའི་ལྕམ་ནི་གུ་མ་
དང་སློབ་དཔོན་མེ་ ཏྲེ་ བ་ སོགས་ཀྱི་དྲུང་ནས་བཀའ་བསྟན་མན་ངག་རྣམས་
ལེགས་པར་གསན་ཏེ་བོད་དུ་ཕྱིར་ལོག་ཕེབས་རྗེས་ཤངས་པ་བཀའ་བརྒྱུད་པའི་
སྲོལ་བཏོད། བཀའ་བརྒྱུད་པར་དྭགས་པོ་བཀའ་བརྒྱུད་དང་ཤངས་པ་བཀའ་
བརྒྱུད་ཅེས་ཡན་ལག་གཉིས་སུ་གྱེས། འོན་ཀྱང་ཡུལ་དུས་སོ་སོའི་ཕྱི་ནང་གི་རྒྱུ་
རྐྱེན་དབང་གིས་ཤངས་པ་བཀའ་བརྒྱུད་ནི་དུས་རབས་བཅུ་བཞི་ཙམ་ནས་རིམ་
བཞིན་ཉམས་རྒུད་དུ་སོང་བས། ད་ལྟ་བཀའ་བརྒྱུད་པའི་གྲུབ་མཐའི་སྐོར་གླེང་
པ་དེ་དག་གཙོ་བོ་དྭགས་པོ་བཀའ་བརྒྱུད་ལ་གོ་དགོས་པ་ཞིག་རེད། དྭགས་པོ་
བཀའ་བརྒྱུད་དེ་ནི་ལོ་རྒྱུས་ཀྱི་དུས་རབས་སོ་སོར་རིམ་བཞིན་འཕེལ་རྒྱས་སོང་
ནས་བཀའ་ བརྒྱུད་ ཆེ་ བཞི་ ཆུང་ བརྒྱད་ ཅེས་ ནང་ གསེས་ ཡན་ ལག་ མང་ དུ་
འཕེལ། །
བཀའ་བརྒྱུད་ཆེ་བཞི་ནི། (༡) ཕག་མོ་གྲུ་པ་རྡོ་རྗེ་རྒྱལ་པོས་སྲོལ་བཏོད་
པའི་ཕག་གྲུ་བཀའ་བརྒྱུད་དང༌། （༢)འབའ་རོམ་པ་དར་མ་དབང་ཕྱུག་གིས་
སྲོལ་བཏོད་པའི་འབའ་རོམ་བཀའ་བརྒྱུད། （༢)ཞང་འགྲོ་བའི་མགོན་པོ་གཡུ་
བྲག་པས་སྲོལ་བཏོད་པའི་ཚལ་པ་བཀའ་བརྒྱུད། （c） ཀརྨ་པ་དུས་གསུམ་
494



མཁྱེན་པས་སྲོལ་བཏོད་པའི་ཀརྨ་བཀའ་བརྒྱུད་དང་བཞིའོ། །
བཀའ་བརྒྱུད་ཆུང་བརྒྱད་སྐོར། དེ་ནས་ཕག་གྲུ་རྡོ་རྗེ་རྒྱལ་པོར་སློབ་མ་
མང་དུ་བྱུང་བ་ལས། དེ་དག་གི་ནང་ནས་གཙོ་བོ་འགའ་ཞིག་གིས་སློབ་བརྒྱུད་
ལེགས་པར་འཛིན་ཏེ་ བཀའ་ བརྒྱུད་ཆུང་བརྒྱད་ཀྱི་སྲོལ་ཇི་ལྟར་བཏོད་ པ་ནི།
（༡) སྨར་ཚང་ཤེས་རབ་སེང་གེས་སྲོལ་བཏོད་པའི་སྨར་པ་བཀའ་བརྒྱུད་དང༌།
(༢)སངས་རྒྱས་ཡེལ་པས་སྲོལ་བཏོད་པའི་ཡེལ་པ་བཀའ་བརྒྱུད། （༢) རྒྱལ་
ཚ་ཀུན་དགའ་ཤེས་རབ་ཀྱིས་སྲོལ་བཏོད་པའི་ཁྲོ་ཕུ་བཀའ་བརྒྱུད། (བ)སྐྱོབ་
པ་འཇིག་རྟེན་མགོན་པོས་སྲོལ་ བཏོད་ པའི་འབྲི་གུང་བཀའ་བརྒྱུད། (༥）
དགྱེར་སྒོམ་ཚུལ་ཁྲིམས་སེང་གེས་སྲོལ་བཏོད་པའི་ ཤུག་གསེབ་བཀའ་བརྒྱུད།
(༦) སྟག་ ལུང་ ཐང་ པ་ ཆེན་ པོས་ སྲོལ་ བཏོད་ པའི་ སྟག་ ལུང་ བཀའ་ བརྒྱུད།
（༧) གླིང་རས་པདྨ་རྡོ་རྗེ་དང༌། དེའི་སློབ་མ་གཙོ་བོ་ཆོས་རྗེ་གཙང་པ་རྒྱ་རས་
རྣམ་གཉིས་ཀྱིས་སྲོལ་བཏོད་པའི་འབྲུག་པ་བཀའ་བརྒྱུད། (༨)ཟ་ར་བ་སྐལ་
ལྡན་ཡེ་ཤེས་དང༌། དེའི་སློབ་མ་གཙོ་བོ་གཡའ་བཟང་ཆོས་རྗེ་ཆོས་ཀྱི་སྨོན་ལམ་
རྣམ་གཉིས་ཀྱིས་སྲོལ་བཏོད་པའི་གཡའ་བཟང་བཀའ་བརྒྱུད་བཅས་ཆུང་བརྒྱད་
ཅེས་གྲགས། །
མདོར་ན། བཀའ་བརྒྱུད་ཆེ་བཞི་ཆུང་བརྒྱད་སོགས་ངོ་བོ་གཅིག་ལ་ནང་
གསེས་ཡན་ལག་སོ་སོར་དབྱེ་ནས་ཁྱད་ཆོས་མི་འདྲ་བ་གང་ཙམ་གསུངས་ཤིང་།
《སྟག་ལུང་ཆོས་འབྱུང་ངོ་མཚར་རྒྱ་མཚོ》ལས་“ མདོར་ན་ཉན་ཐོས་ཀྱི་ངེས་
འབྱུང་དང་། ཐེག་ཆེན་གྱི་སེམས་བསྐྱེད། གསང་སྔགས་ཀྱི་དམ་ཚིག་རྣམ་པར་
དག་པ་རྣམས་གཞིར་བཞག་པའི་སྟེང་དུ་བཀའ་བརྒྱུད་རིན་པོ་ཆེའི་ཁྱད་ཆོས་
མར་རྔོག་གི་བཤད་བརྒྱུད་དང་། མི་ལའི་སྙིང་རུས་དང་གདམས་ངག སྒོམ་པ་
བའི་ངོ་བོ་ག་དར། ཀརྨ་པའི་རླུང་སེམས་དབྱེར་མེད། ཞང་གི་ལམ་ཕྱོགས་
མཐར་ཐུག འབའ་རོམ་པའི་བསྲེ་འཕོ་གསེབ་ལམ། ཕག་གྲུའི་གསང་སྔགས།
སྟག་ལུང་ པའི་རྣམ་ཐར་ སོ་དགུ། འབྲི་གུང་ པའི་ སྡོམ་ གསུམ་ གནད་གཅིག
495



གཙང་པ་རྒྱ་རས་ཀྱི་རྟེན་འབྲེལ་དང་རོ་སྙོམས། ལོ་རྒོད་ཀྱི་མོས་གུས་དང་ཞེན་
ལོག་རྣམས་ཆ་མཐུན་ཁྱད་འཕགས་ཞེས་རེ་རེ་ལའང་ཐམས་ཅད་ཚང་བར་ཡོད་
མོད་ཀྱིས། གང་ལ་རྩལ་དུ་བཏོན་ནས་སློབ་མ་འཁྲིད་ཅིང་སྐྱོང་བར་མཛད་པའི་
ཕྱིར་ཁྱད་པར་གྱི་འབྱེད་ཆོས་སུ་བཞག་ཏུ་རུང་ཞིང་།”ཞེས་གསུངས། དེའི་ཐོག་
ནས་བཀའ་བརྒྱུད་པའི་ནང་གསེས་བླ་མ་དམ་པ་སོ་སོའི་གདམས་པ་ཉམས་ལེན་
གྱི་ཁྱད་ཆོས་རགས་རིམ་ཙམ་བསྟན་པ་བཅས་སོ། །
བཀའ་བརྒྱུད་པའི་ལྟ་སྒོམ་རྣམ་གཞག་སྐོར། བཀའ་བརྒྱུད་པའི་ཐུན་
མོང་མ་ཡིན་པའི་ལྟ་སྒོམ་སྤྱོད་གསུམ་གྱི་རྣམ་གཞག་ནི། དབུ་མ་ཐལ་འགྱུར་
བའི་ལྟ་བ་ཡིན་ཞིང༌། དེ་ཡང་ཐོག་མར་བཀའ་བརྒྱུད་པའི་བྱེ་བྲག་གཙོ་བོར་
གྱུར་པ་དྭགས་པོ་བཀའ་བརྒྱུད་པའི་མེས་པོ་མར་པ་ལོ་ཙཱ་བ་ཆོས་ཀྱི་དབང་ཕྱུག་
གི་ལྟ་བ་ནི་རྩ་བའི་ཆ་ནས་བཤད་ན་དབུ་མ་ཐལ་འགྱུར་གྱི་ལྟ་བ་ཡིན་ཞིང་། ལྟ་
བ་དེ་རིགས་ནི་མར་པ་ལོ་ཙཱ་བས་སློབ་དཔོན་ཆེན་པོ་ནཱ་རོ་པ་དང་། མི་ཏྲེ་པ་
གཉིས་ཀྱི་ཞབས་ལ་གཏུགས་ནས་རྒྱུན་འཛིན་པ་ཞིག་ཡིན་ལ། ལྟ་བ་དེ་རིགས་
ཐོག་མའི་འབྱུང་ཁུངས་ནི། མགོན་པོ་ཀླུ་སྒྲུབ་ལས་བརྒྱུད་དེ་འཕགས་ པ་ ལྷ་
དང་། ཀླུ་ཡི་དབང་ཕྱུག་ཤཱཀྱའི་བཤེས་སོགས་ལས་རིམ་བཞིན་བརྒྱུད་ཐོག་མར་
ལ་ལོ་ཙཱ་བ་དང་། རྗེ་བཙུན་མི་ལ་སོགས་ཀྱིས་བརྒྱུད་བཞིན་གནང་། རྗེ་འདི་
ཉིད་ཀྱི་གསུང་མགུར་སོགས་ལ་བལྟས་ཚེ་རྩ་བའི་ལྟ་བ་དབུ་མ་ཐལ་འགྱུར་དང་
མཐུན་པར་གསུངས་ཞེས་གྲགས། །
ཕྱག་རྒྱ་ཆེན་པོའི་སྐོར། སློབ་དཔོན་མི་ཏྲེ་བ་སོགས་ལས་བརྒྱུད་པའི་ཕྱག་
རྒྱ་ཆེན་པོ་ནི་《ཆོས་འབྱུང་དཔག་བསམ་ལྗོན་དབང》ལས་“ ཕྱག་རྒྱ་ཞེས་པའི་
མིང་ཅན་ལ། རྡོར་ཕྲེང་ལས། ཕྱག་རྒྱ་དབྱེ་བ་བླ་ན་མེད། ཆོས་དང་ལས་དང་
དམ་ཚིག་དང་། ཕྱག་རྒྱ་ཆེན་པོ་ཞེས་བརྗོད་དོ། ཞེས་གསུངས་པ་ལྟར་བཞི་
ཡོད་ལ། དེ་ལས་ཕྱག་རྒྱ་ཆེན་པོ་ནི། ཕྱག་ཆེན་ཐིག་ལེ་ལས། ཕྱག་ནི་སྟོང་གི་
ཡེ་ཤེས་ཏེ། །རྒྱ་ནི་འཁོར་བའི་ཆོས་ལས་གྲོལ། ། ཆེན་པོ་ཟུང་དུ་འཇུག་པ་
496



སྟེ། ། ཕྱག་རྒྱ་ཆེན་པོ་ཞེས་བརྗོད་དོ། །”(ཤོག་༢ ༡༧)ཞེས་གསུངས་པ་དང་
ཡང་ཕྱག་རྒྱ་ཞེས་པ། སྔགས་ཀྱི་སྒོམ་སྒྲུབ་མཛད་སྐབས་ཕྱག་གི་འཁྱེར་བཟོ་འདྲ་
མིན་གནང་སྟེ་སྒོམ་ལེགས་སྒྲུབ་ཡོང་བ་དང་ཆེན་པོ་ནང་དོན་གལ་ཆེ་མ་ལུས་པ་
འདུས་ན་ཆེན་པོ་ཞེས་འབོད་ཀྱང་གསུངས། །
ཕྱག་རྒྱ་ཆེན་པོ་ལའང་མདོ་ལུགས་དང་སྔགས་ལུགས་གཉིས་འབྱུང་ཞིང་།
གཉིས་ཀ་ལའང་ཕྱག་རྒྱ་ཆེན་པོའི་གདམས་ངག་གི་མིང་འདོགས་པར་མཛད།
དང་པོ་སྔགས་ལུགས་ནི། འཕགས་ཡུལ་གྱི་སློབ་དཔོན་ཆེན་པོ་ཀླུ་སྒྲུབ་དང་།
ཏེ་ལོ་པ། ནཱ་རོ་པ་སོགས་ནས་གངས་ཅན་བོད་ཀྱི་ཁྱུང་པོ་རྣལ་འབྱོར་དང་།
མར་པ། མི་ལ། དྭགས་པོ་ལྷ་རྗེ། ཕག་གྲུ་སོགས་བཀའ་བརྒྱུད་གོང་མ་རྣམས་
ལ་སློབ་བརྒྱུད་སྤེལ་བ་དང་། དེ་བཞིན་ས་སྐྱ་ཀུན་དགའ་རྒྱལ་མཚན་གྱི་བཞེད་
པའང་དེ་དང་ཡོངས་སུ་མཐུན་བཞེད་ གསུངས། གཉིས་ པ་ མདོ་ལུགས་ ནི།
ཕྱག་རྒྱ་ཆེན་པོ་མདོ་ལུགས་ལ་བོད་དུ་བཤད་སྲོལ་མི་འདྲ་བ་མང་དུ་བྱུང་བ་སྟེ།
ཁྱུང་པོ་རྣལ་འབྱོར་གྱི་བཞེད་པ་བདེ་བ་དང་གྲོང་པ་གའུ་ཁ་སྦྱོར་བཞིན་དབྱེར་
མེད་དུ་བསྒོམས་ནས་འོད་གསལ་མངོན་དུ་བྱེད་པའི་གདམས་པ་ཕྱག་ཆེན་གའུ་
མ་དང༌། མཁའ་འགྲོ་མ་ནི་གུའི་ཆོས་དྲུག་སྐབས་ཀྱི་ཕྱག་རྒྱ་ཆེན་པོ། དེ་བཞིན་
དྭགས་པོ་བཀའ་བརྒྱུད་ཀྱི་སྤྱིའི་སྔོན་འགྲོ་བྱང་སེམས་དངོས་བཞི་དང་རང་ལུས་
ལྷ་སྐུ་དང་། བླ་མ་ལ་མོས་གུས། མི་རྟོག་པ་བསྒོམས་པ། མཇུག་དགེ་བ་བསྔོ་
བའི་ལྔ་ལྡན་ཏེ་སྐྱོབ་པ་འཇིག་རྟེན་མགོན་པོའི་ཞལ་ནས། ཕྱག་རྒྱ་ཆེན་པོ་སེང་
གེ་འདྲ་སྟེ། ལྔ་ལྡན་མེད་ན་མིག་མེད་ཡིན་ཞེས་གསུངས་པ་ལྟར། ཕྱག་རྒྱ་ཆེན་
པོ་ཉམས་ སུ་ ལེན་ པར་ལྔ་ ལྡན་ མེད་ན་ མི་ རུང་ བ་ ཞིག་ཡིན་པ་ གསལ་ བར་
གསུངས། མདོར་ན། ཕྱག་རྒྱ་ཆེན་པོའི་གདམས་པ་དང་ཉམས་ལེན། དར་
ཚུལ་སོགས་སྐོར་མཁས་པ་སོ་སོའི་བཞེད་སྲོལ་མི་མཐུན་པའང་མང་བས་འདིར་
ཞིབ་གསལ་བརྗོད་པར་དཀའ་བའི་གནས་སུ་གྱུར་པས་ཞིབ་པར་མཁྱེན་འདོད་
ན་ཐུའུ་ཀྭན་ཆོས་འབྱུང་སོགས་ལ་གཟིགས་པར་ཞུ། །
497



ནཱ་རོའི་ཐབས་ལམ་ཆོས་དྲུག་སྐོར་ནི། སློབ་དཔོན་ཆེན་པོ་ནཱ་རོ་ལས་
བརྒྱུད་པའི་སྒོམ་སྒྲུབ་ཀྱི་བྱེད་ཐབས་ཁག་དྲུག་ལ་ཟེར་ཞིང་། དེ་དག་མར་པ་ལོ་
ཙཱ་བས་སློབ་རྒྱུན་སྤེལ་ཏེ་བོད་དུ་དར། འདི་ནི་ཕྱག་རྒྱ་ཆེན་པོ་དང་འདྲ་བར་
བཀའ་བརྒྱུད་པའི་སྒོམ་སྒྲུབ་ཀྱི་ཐབས་ལམ་གལ་ཆེན་ཞིག་ཏུ་འགྱུར། ནཱ་རོ་ཆོས་
དྲུག་ལ་རྩ་བ་གསུམ་དང་། ཡན་ལག་གསུམ་ཏེ་དྲུག་ཏུ་གསུངས། དེ་ཡང་ཐོག་
མར་རྩ་བ་གསུམ་ནི། དགྱེས་རྡོར་བདེ་མཆོག་ལས་བཤད་པའི་གཏུམ་མོ་དང་།
ཕ་རྒྱུད་གསང་བ་འདུས་པ་ལས་བཤད་པའི་སྒྱུ་ལུས་དང་འོད་གསལ། གཉིས་པ་
ཡན་ལག་གསུམ་ནི། མ་རྒྱུད་གདན་བཞི་ནས་བཤད་པའི་འཕོ་བ་དང༌། གྲོང་
འཇུག་གཉིས། ཡང་ཇི་བཞིན་དུ་འཕོ་མ་ནུས་པའམ་འབྲིང་བར་དོར་མཆོག་
འགྲུབ་པའམ། སྐྱེ་བ་བརྒྱུད་ནས་ཚང་རྒྱ་བའི་དབང་དུ་བྱས་ནས་བར་དོའི་
གདམས་པ་དང་གསུམ་མོ། རྗེ་བཙུན་མི་ལ་རས་ པས། དོན་ཚན་དྲུག་ནི་
བསྐྱེད་རིམ་དང་གཅིག གཏུམ་མོ་དང་གཉིས། ལས་རྒྱ་དང་གསུམ། སྟོང་
ཉིད་ཀྱི་ལྟ་བ་དང་བཞི། མཚོན་བྱེད་ལམ་གྱི་འོད་གསལ་དང་ལྔ། མཚོན་བྱེད་
ཀྱི་སྒྱུ་འཕྲུལ་རྨི་ལམ་དང་དྲུག་ཏུ་གསུངས། མདོར་ན། ནཱ་རོ་ཆོས་དྲུག་གི་སྤྱིའི་
སྔོན་འགྲོ་དང༌། ལམ་དངོས། བསྐྱེད་རིམ་བསྒོམས་པ། རྫོགས་རིམ་སྒོམ་པ་
ལ་སོགས་སྒོམ་སྒྲུབ་ཀྱི་ཐབས་ལམ་དང་ནང་གསེས་དབྱེ་མང་ དུ་གསུངས་ པ་
བཅས་སོ། །
（༩)ཞི་བྱེད་པའི་གྲུབ་མཐའི་སྐོར། དེ་ཡང་སྔོན་དུ་ཞི་བྱེད་པའི་མིང་གི་ཐོབ་
ཚུལ་ནི། 《ཐུའུ་ཀྭན་གྲུབ་མཐའ》ལས་“སྔ་མ་དག་ཞི་བྱེད་ཀྱི་སྒྲ་དོན་དམ་ཆོས་
སྡུག་བསྔལ་ཞི་བྱེད་ཅེས་པའི་ཆོས་ཀྱི་མིང་ལ་བརྟེན་ནས་བཏགས་པ་སྟེ། ཆོས་
འདི་ཚེ་རབས་སྔ་མའི་ལས་དབང་གིས་ཚེ་འདིར་ལུས་དམན་པར་གྱུར་པ་དང་།
ནད་བུ་ཅན་དང༌། དབུལ་ཕོངས་དང༌། མི་མ་ཡིན་པས་གཙེས་པ་དག་གི་སྡུག་ .
བསྔལ་རྣམས་འཕྲལ་དུ་ཞི་བར་བྱས་ནས་རྣལ་འབྱོར་ལ་སྦྱོར་བཟོད་པར་བྱེད་
པས་དམ་ཆོས་སྡུག་བསྔལ་ཞི་བྱེད་ཅེས་བྱའོ་ཟེར། འོན་ ཀྱང་དེ་ཙམ་དུ་མ་
498



བཟུང་སྟེ། ཤེར་ཕྱིན་ཉམས་ཕྱིན་གྱིས་སྲིད་ཞིའི་སྡུག་བསྔལ་ཐམས་ཅད་ཞི་བར་
བྱེད་ལ། གདམས་པ་འདིའི་སྙིང་པོ་ཡང་ཤེར་ཕྱིན་གྱི་ཉམས་ལེན་ཡིན་པའི་ཆ་
ནས་དེ་ལྟར་བཏགས་པ་ཡིན་གྱི། འཕྲལ་གྱི་རྐྱེན་ངན་ཙམ་ཞི་བར་བྱེད་པ་ལས་
མེད་ན་གདམས་པ་ཁྱད་པར་ཅན་དུ་མི་འགྱུར་རོ། །”(ཤོག་ ༡༦༡ - ༡༦3）
ཞེས་གསུངས། གོང་དུ་བཀོད་པ་འདིའི་ཐོག་ནས་ཞི་བྱེད་པ་ཞེས་པའི་མིང་ཐོབ་
ཚུལ་ནི། འཕྲལ་གྱི་རྐྱེན་ངན་བར་ཆད་སེལ་བ་ཙམ་གྱིས་ཞི་བྱེད་པ་ཞེས་པའི་
མིང་ཐོབ་པ་ཙམ་མ་ཡིན་པར། རྒྱལ་བའི་བཀའ་ལས་སྡུག་བསྔལ་ཐམས་ཅད་
རབ་ཏུ་ཞི་བར་བྱེད་པའི་སྔགས་ཞེས་པ་ལ་བརྟེན་ནས་མིང་ཐོབ་པ་ནི་གསལ་
པོར་བསྟན།
གྲུབ་མཐའ་འདིའི་འབྱུང་ཁུངས་ནི་རྒྱ་གར་གྱི་ཕ་དམ་པ་སངས་རྒྱས་ཡིན་
ཞེས་ཡོངས་སུ་གྲགས། མཁས་གྲུབ་འདི་ཉིད་ནི་སྐུ་ཆུང་ངུའི་དུས་ནས་ཤེས་རབ་
ཀྱི་རྩལ་དང་ལྡན་པ་དང༌། དེ་ནས་མཚན་ཉིད་དང་སྒྲ་རིག་པའི་བླ་མ་བཅུ་
གཅིག་དང༌། ཕ་རྒྱུད་གཡོ་བ་རླུང་གི་བླ་མ་བཅུ་གཅིག མ་རྒྱུད་བདེ་བ་ཉམས་
ཀྱི་བླ་མ་བཅུ་གཅིག ཕྱག་རྒྱ་ཆེན་པོ་བརྡའི་བླ་མ་བཅུ་གཅིག རིག་པ་ངོ་སྤྲོད་
ཀྱི་བླ་མ་བཅུ་བཅས་གྲུབ་ཐོབ་ཕོ་མོ་ལྔ་བཅུ་ང་བཞིའི་ཞབས་ལ་གཏུགས་ནས་
རིག་གནས་སྤྱི་དང་ཁྱད་པར་དུ་གསང་སྔགས་ཀྱི་གདམས་ངག་དང་དབང་ལུང་
མང་དུ་གསན། །
དེ་ནས་གདུལ་བྱ་འགྲོ་བའི་དོན་དུ་བོད་ཁ་བ་ཅན་གྱི་ཡུལ་དུ་ཐེངས་ལྔ་
བྱོན། དེ་ཡང་ཁ་བ་ཅན་གྱི་ཡུལ་དུ་ཐེངས་ལྔ་བྱོན་པའི་དང་པོ་ནི། འབྲིན་ཐང་
ལ་སྒོ་ནས་ཙ་རིར་བྱོན་ཏེ་རེ་མ་ཏི་ལ་རྐང་མགྱོགས་ཀྱི་དངོས་གྲུབ་ཞུས་ཏེ། ཀོང་
ཡུལ་སུམ་ཡུལ་གྱི་བར་བཅད་དེ་ཁམས་ཕྱོགས་སུ་བྱོན། གཉིས་པ་ནི་ཁ་ཆེ་ནས་
ཐོན་ཏེ་མངའ་རིས་སུ་བྱོན་ནས་ཞང་ཞུང་ གླིང་ཁ་བ་དང་། བོན་པོ་ཁྲ་ཚང་
འབྲུག་བླ་མ་ལ་གདམས་པ་འགའ་ཞིག་གནང་། གསུམ་པ་ནི་བལ་པོ་ནས་ཚོང་
པ་དང་འགྲོགས་ནས་བྱོན་པས། ཡར་ལུང་གི་སྨ་ར་སེར་པོ་དང་མཇལ་ཏེ། དེ་
499



དང་འགྲོགས་ནས་གཙང་དུ་སྐྱོ་སྟོན་བསོད་ནམས་བླ་མ་དང༌། སྨ་ར་སེར་པོ་ལ་
གཅོད་ཀྱི་གདམས་པ་གནང་ངོ༌། ། བཞི་པ་ནི་ ཤ་འུག་སྟག་སྒོ་ལ་བྱོན་ནས་
གཉལ་དུ་བཞུགས། ལྔ་པ་ནི་རྒྱ་ནག་ཏུ་ལོ་བཅུ་གཉིས་བཞུགས་ཏེ་ཡར་སྟོད་
དིང་རིར་ཕེབས་ཏེ་ཇོ་མོ་གླང་མའི་ཉེ་འགྲམ་དུ་དགོན་གནས་ཞིག་ཕྱག་བཏབ་པ་
མ་ཟད། སྐལ་ལྡན་སྐྱེས་བུ་རྣམས་ལ་ཆོས་མང་དུ་གསུངས། །
རྗེ་འདི་ཉིད་བོད་དུ་ཐེངས་མང་བྱོན་ཏེ་སློབ་མ་ནམ་མཁའི་སྐར་ཚོགས་
ལྟར་བྱུང་བ་ལས་ཀུན་ཏུ་གྲགས་ཆེ་བ་ནི་སློབ་བརྒྱུད་སྔ་ཕྱི་བར་གསུམ་བྱུང་ཞིང་།
ཞི་བྱེད་པའི་ལྟ་བའི་ཁུངས་ཤེར་ཕྱོགས་ཀྱི་མདོ་ལ་གཏུགས་པ་དང་། གདམས་
ངག་གི་ཡི་གེ་རྣམས་སུ་ཀླུ་སྒྲུབ་ཀྱི་དགོངས་པ་ཚད་མར་འཛིན་ཞེས་གསུངས།
མདོར་ན་རྒྱ་བོད་ལོ་རྒྱུས་ཡིག་རིགས་ཁག་ལ་ཕ་དམ་པ་སངས་རྒྱས་མགོན་པོ་ཀླུ་
སྒྲུབ་ཀྱི་སློབ་མ་ཡིན་ཞེས་འཁོད་པ་དང་། དགུང་ལོའང་ལྔ་བརྒྱ་བཅུ་བདུན་
བཞུགས་ཞེས་གསུངས། ཞི་བྱེད་པའི་ལོ་རྒྱུས་ཐོག་གྲུབ་པ་ཐོབ་པའི་སྐྱེས་བུ་དམ་
པ་གྲངས་ལས་འདས་པ་བྱོན་ཞིང་། ཆོས་སྡེ་གྲགས་ཆེ་བ་ནི། སྐྱེས་མཆོག་
བསམ་གཏན་དཔལ་གྱིས་ཕྱག་བཏབ་པའི་ཡབ་ཆོས་སྡིངས་དང་། སྒོ་མོ་ཆོས་
གཉིས་ཡིན། འོན་ཀྱང་ཕྱི་ནང་གི་རྒྱུ་རྐྱེན་མང་པོར་བརྟེན་ནས་ཞི་བྱེད་པའི་
གྲུབ་མཐའ་འདི་ནི་དུས་རབས་བཅུ་བཞིའི་མཇུག་ནས་རིམ་བཞིན་ཉམས་རྒུད་
དུ་སོང་བ་བཅས་སོ། །
（༥)དཔལ་ལྡན་ས་སྐྱ་པའི་གྲུབ་མཐའི་སྐོར། ས་སྐྱ་པའི་ཆོས་ལུགས་ནི། བོད་
ཀྱི་ཆོས་ལུགས་གྲུབ་མཐའ་ཁག་དང་ཐུན་མོང་མ་ཡིན་པའི་རང་ལུགས་གྲུབ་
མཐའི་སློབ་རྒྱུན་འཛིན་པ་ཞིག་ཡིན། །་
དེ་ཡང་ཐོག་མར་གྲུབ་མཐའ་འདིའི་མིང་ཐོབ་ཚུལ་ནི། ས་སྐྱ་སྟེ་དབོན་པོ་
རི་ལྡེབས་ས་དཀར་པོས་ཁེངས་པའི་ཡུལ་ལུང་དེའི་མིང་ཆོས་ལུགས་གྲུབ་མཐའ་
ལ་བཏགས་པ་ཞིག་རེད། དེ་ནི་ཇོ་བོ་རྗེ་དཔལ་ལྡན་ཨ་ཏི་ཤས་ལུང་བསྟན་པ་
ལྟར། འཁོན་དཀོན་མཆོག་རྒྱལ་པོས་རབ་བྱུང་དང་པོའི་ཆུ་གླང་(སྤྱི་ལོ1073)
500



ལོར་དཔལ་ལྡན་ས་སྐྱ་དགོན་ཕྱག་བཏབ། ས་སྐྱ་ཞེས་པའི་ས་མིང་དེ་དགོན་པ་
དང་གྲུབ་མཐའི་མིང་དུ་སྦྱར་ནས་ཕྱོགས་བཞི་གང་སར་གྲགས་ཆེ་བར་གྱུར། །
ས་སྐྱ་པའི་གྲུབ་མཐའི་སྲོལ་གཏོད་པ་འཁོན་དཀོན་མཆོག་རྒྱལ་པོས་ཐོག་
མར་ཡབ་ཤཱཀྱ་བློ་གྲོས་དང་གཅེན་པོ་འཁོན་རོག་ཤེས་རབ་ཚུལ་ཁྲིམས་ཀྱི་དྲུང་
ནས་གསང་སྔགས་རྙིང་མའི་གདམས་པ་མང་དུ་གསན། ཕྱིས་གསང་སྔགས་
གསར་མའི་ལོ་ཙཱ་བ་འབྲོག་མི་ཤཱཀྱ་ཡེ་ཤེས་དང་། བ་རི་ལོ་ཙཱ་བ། རྨང་ལོ་ཙཱ་བ།
སྤུ་རེངས་ལོ་ཙཱ་བ། གནམ་ ཕའུ་པ་སྐུ་མཆེད་སོགས་ལོ་པཎ་མཁས་གྲུབ་མང་
པོའི་ཞབས་ལ་གཏུགས་ནས་གསང་སྔགས་གསར་རྙིང་དང་མཚན་ཉིད་སོགས་
ལ་ཤིན་ཏུ་མཁས་པར་གྱུར། རབ་བྱུང་དང་པོའི་ཆུ་གླང་(སྤྱི་ལོ1073)ལོར་
དཔལ་ལྡན་ས་སྐྱ་དགོན་ཕྱག་བཏབ། སྐུ་གསུང་ཐུགས་གྱི་རྟེན་རྣམས་ལེགས་
པར་བཞེངས། དགེ་ འདུན་ གྱི་ སྡེ་ བཙུགས། ས་ སྐུ་ པའི་ གྲུབ་ མཐའི་ སྲོལ་
བཏོད། །
དེ་ནས་ས་ཆེན་ཀུན་དགའ་སྙིང་པོ་དང༌། སློབ་དཔོན་བསོད་ནམས་རྩེ་མོ།
རྗེ་བཙུན་གྲགས་པ་རྒྱལ་མཚན། ས་པཎ་ཀུན་དགའ་རྒྱལ་མཚན། འགྲོ་མགོན་
འཕགས་པ་བློ་གྲོས་རྒྱལ་མཚན་བཅས་ས་སྐྱ་གོང་མ་རྣམ་ལྔའི་སྐུ་དུས་སུ་ས་སྐྱ་
པའི་ཆོས་བརྒྱུད་ཕྱོགས་ཡོངས་ནས་དར་ཞིང་རྒྱས་པར་སྤེལ། ཁྱད་པར་དུ་ས་སྐྱ་
པཎྜི་ཏ་དང་འགྲོ་མགོན་འཕགས་པ་བོད་ཁྲི་སྐོར་བཅུ་གསུམ་གྱི་སྲིད་ཀྱི་བདག་
པོར་འཁོད་རྗེས་ས་སྐྱ་པའི་ཆོས་ལུགས་དབྱར་མཚོ་རྒྱས་པ་ལྟར་གོང་དུ་འཕེལ་བ་
བཅས་སོ། །
ས་སྐྱ་པའི་ཆོས་ཀྱི་གཙོ་བོ་ལམ་འབྲས་བོད་དུ་ཇི་ལྟར་དར་བའི་ཚུལ་ལས།
བོད་དུ་དར་ཚུལ་ལ་གསུམ་སྟེ། ཐོག་མར་པཎྜི་ཏ་ག་ཡ་དྷ་རས་སྲོལ་བཏོད་པ་
དང༌། བར་དུ་འབྲོག་མི་ལོ་ཙཱ་བས་སྤེལ་བ། མཐར་ས་སྐྱ་བའི་ཡབ་སྲས་རིམ་
བྱོན་གྱིས་དར་ཞིང་རྒྱས་པར་མཛད་པ་དང་བཅས་ སོ། །《ཐུའུ་ཀྭན་ཆོས་
འབྱུང》ལས་“འབྲོག་མི་རྣམས་དཀར་པོ་ན་བཞུགས་དུས་པཎྜི་ཏ་ག་ཡ་དྷ་ར་
501



བོད་དུ་བྱོན་པའི་གཏམ་གསན་ནས་བསུ་བ་ལ་གུང་ཐང་དུ་བྱོན་ནས་བསུས་ཏེ་
པཎྜི་ཏ་དང་འགྲོགས་ནས་ལམ་དུའང་ཆོས་མང་པོ་གསན། མྱུ་གུ་ལུང་དུ་སྤྱན་
དྲངས། དེར་ལོ་ལྔའི་བར་དུ་གསུང་ངག་རིན་པོ་ཆེ་ཆ་ཚང་བ་ཞུས། གསེར་
སྲང་ལྔ་བརྒྱ་ཡོན་དུ་ཕུལ། པཎྜི་ཏ་རྒྱ་གར་དུ་གཤེགས། ཕྱིས་སུ་ཡང་བོད་དུ་
ལན་གཉིས་བྱོན་པའི་རྗེས་ལ་ཁ་རག་ཏུ་སྐུ་གཤེགས་སོ། །”(ཤོག་༡༩༥)ཞེས་
གསུངས་པ་ལྟར། འབྲོག་མི་ལོ་ཙཱ་བ་ཤཱཀྱ་ཡེ་ཤེས་མྱུ་གུ་ལུང་དུ་ཆོས་འཆད་ཉན་
མཛད་དེ་བཞུགས་པའི་སྐབས་སུ་པཎྜི་ཏ་ག་ཡ་དྷ་ར་མངའ་རིས་གུང་ཐང་དུ་
བྱོན་པའི་གཏམ་བཟང་ཐོས་རྗེས་གུང་ཐང་དུ་དངོས་སུ་གདན་ཞུར་བཅར་ཏེ་མྱུ་
གུ་ལུང་དུ་གདན་དྲངས། བླ་སློབ་གཉིས་ཞལ་འཛོམས་བྱུང་བས་སྤྲོ་བའི་རྣམ་
པས་ཁེངས། པཎྜི་ཏ་ག་ཡ་དྷ་ར་ཐུགས་ཤིན་ཏུ་མཉེས་ནས་ཁྱོད་སྣོད་དང་ལྡན་
པ་ཞིག་འདུག་པས། བཀའ་གདམས་མན་ངག་མ་ལུས་ཁྱོད་ལ་འཆད་དོ་ཞེས་
གསུངས། བླ་སློབ་གཉིས་ཡུན་རིང་གསུང་མོལ་གནང་། འབྲོག་མི་ལོ་ཙཱ་བས་
བླ་མ་འདི་ཉིད་ནི་མཁས་གྲུབ་མཆོག་ཏུ་མངའ་བ་ཞིག་ཡིན་པ་སྔར་བས་གསལ་
པོར་མཁྱེན་ཏེ་དད་གུས་ཅིག་ཅར་དུ་འཆར། གསེར་སྲང་གང་ལ་མཎྜལ་ཕུལ་
ནས་ཞབས་སྤྱི་བོར་བླངས། རྗེས་སུ་འཛིན་པར་ཞུ་ཞུས། པཎྜི་ཏ་ཐུགས་དགྱེས་
བཞིན་བཀའ་གདམས་གཞུང་ལུགས་མང་དུ་གསུངས། དེ་ནས་བལ་ཡུལ་དུ་
ཕྱག་དཔེ་ལེན་པར་ ཕེབས་ དགོས་ པས་ལོ་ གཉིས་ གསུམ་ཙམ་སོང་རྗེས་ ཕྱིར་
ཕེབས་རྒྱུའི་ཞལ་བཞེས་གནང་སྟེ་བལ་ཡུལ་དུ་བྱོན། །
དེ་ནས་འབྲོག་མི་ལོ་ཙཱ་བ་ཤཱཀྱ་ཡེ་ཤེས་གནམ་ཐང་དཀར་པོ་སོགས་ལ་
ཕེབས་ཏེ་གདུལ་བྱ་འགྲོ་བའི་དོན་དུ་ཆོས་མང་དུ་གསུངས། ལོ་གཉིས་ཙམ་སོང་
མཚམས་པཎྜི་ཏ་མང་ཡུལ་དུ་ཕྱིར་ཕེབས་པའི་གནས་ཡིག་འབྱོར་བས་འབྲོག་མི་
ལོ་ཙཱ་བ་ཤཱཀྱ་ཡེ་ཤེས་ཐུགས་ཤིན་ཏུ་དགྱེས་ཏེ་སྐུ་འཁོར་ཉི་ཤུ་དང་། བཙན་པོའི་
བློན་དཔོན་གཡོག་དང་བཅས་པ་སྐྱིད་རོང་དུ་བྱོན་ནས་བླ་སློབ་སླར་ཡང་ཞལ་
འཛོམས་བྱུང་བས་ཐུགས་ཤིན་ཏུ་མཉེས། དེ་ནས་རིམ་བཞིན་མྱུ་གུ་ལུང་དུ་
502



གདན་དྲངས། ལམ་འབྲས་ལ་སོགས་པའི་བཤད་པ་དང་། བཀའ་ཁྲིད་རྣམས་
ལོ་གསུམ་ལ་གྲུབ་པར་མཛད། བོད་དུ་ལམ་འབྲས་སློང：་ རྒྱུན་གྱི་སྲོལ་བཏོད།
དེ་ནས་སྐྱིད་རོང་བར་ཕེབས་སྐྱེལ་ཞུ་མི་དང་བཅས་པཎྜི་ཏ་སླར་ཡང་རྒྱ་གར་
འཕགས་པའི་ཡུལ་དུ་ཕྱིར་ཕེབས་པ་བཅས་སོ། །
བར་དུ་འབྲོག་མི་ལོ་ཙཱ་བས་སྤེལ་བའི་སྐོར་ལ། ལོ་ཙཱ་བ་འདི་ཉིད་སྐུ་ཆུང་
ངུའི་དུས་སུ་རབ་ཏུ་བྱུང༌། དེ་ནས་ ལྷ་རྩེའི་ལྷ་བཙུན་མཆེད་གསུམ་གྱི་ཡོན་
བདག་མཛད་དེ་སྟག་མོ་གཞོན་ནུ་བརྩོན་འགྲུས་དང་། ལེང་ཡེ་ཤེས་གཞོན་ནུ་
རྣམ་གཉིས་དང་ལྷན་དུ་རྒྱ་གར་འཕགས་པའི་ཡུལ་དུ་ལོ་ཙཱ་བསླབ་པར་ཕེབས།
དེ་ནས་བལ་ཡུལ་མཐིལ་དུ་བྱོན་ནས་པཎྜི་ཏ་ཞི་བ་བཟང་པོ་ལས་ཀྱི་རྡོར་དང་།
བདེ་མཆོག གསང་འདུས། འཇིགས་བྱེད། མ་ཧཱ་ཡ་མ་བཅས་ཀྱི་དབང་ཞུས་
ནས་སློབ་གཉེར་ལེགས་པར་མཛད། གཞན་ཡང་སྒྲ་དང་། ཚད་མ། ཡིག་
རྩིས་སོགས་རིག་པའི་གནས་ལ་སྦྱང་པ་གང་ཟབ་གནང་བས་མཁས་པར་གྱུར་ཏེ།
མཚན་སྙན་རིམ་བཞིན་གང་སར་ཁྱབ། དེ་ནས་བོད་དུ་ཕྱིར་བྱོན་པ་ན་བླ་སློབ་
རྣམས་ཀྱིས་སྐྱིད་རོང་དུ་ཕེབས་བསུར་བཅར། འབྲོག་མི་ལོ་ཙཱ་བའི་དྲུང་ནས་
མཁན་སློབ་དགེ་འདུན་དང་བཅས་པས་ཆོས་མང་དུ་ཞུས། ཡོན་བདག་ལྷ་
བཙུན་མཆེད་གསུམ་གྱིས་དབང་བསྐུར་ཞུས། དུས་དེར་ཕྱག་དཔེ་མང་པོར་ཞུ་
དག་མཛད། དེ་ནས་ལོ་གཉིས་ཙམ་སོང་མཚམས་སླར་ཡང་རྒྱ་གར་དུ་བྱོན་ནས་
ལོ་པཎ་མང་པོའི་ཞབས་ལ་གཏུགས་ནས་པཎྜི་ཏ་ཆེན་པོར་གྱུར། བོད་དུ་ཕྱིར་
ཕེབས་རྗེས་དགུང་ལོ་ང་གཉིས་པ་ཆུ་ལུག་(སྤྱི་ལོ 1043) ལོར་མྱུ་གུ་ལུང་དུ་
བཤད་གྲྭ་བཙུགས་པས་སྙན་པའི་མཚན་བཟང་ཡུལ་གྲུ་གང་སར་ཁྱབ། དུས་
དེར་འཕགས་ཡུལ་གྱི་པཎྜི་ཏ་ཡ་ག་དྷ་ར་བོད་དུ་ཕེབས། བླ་སློབ་ཞལ་འཛོམས་
བྱུང་བས་ཐུགས་ཤིན་ཏུ་དགྱེས། པཎྜི་ཏ་བོད་དུ་སྔ་རྗེས་ཐེངས་གསུམ་ཙམ་བྱོན།
ལམ་འབྲས་ལ་སོགས་པའི་བཤད་པ་དང༌། བཀའ་ཁྲིད་ལོ་གསུམ་ཙམ་མཛད།
སློབ་མའི་ཚོགས་དྲིན་གྱིས་བསྐྱངས། བོད་དུ་ལམ་འབྲས་སློབ་རྒྱུན་གྱི་སྲོལ་
503



བཏོད་པས་འབྲོག་མི་ལོ་ཙཱ་བས་སློབ་རྒྱུན་གོང་དུ་སྤེལ་བས་ལམ་འབྲས་སློབ་རྒྱུན་
དར་ཞིང་རྒྱས་པར་འཕེལ། །
འབྲོག་མི་ལོ་ཙཱ་བར་དབུས་གཙང་ཁམས་གསུམ་དུ་སློབ་མ་དང་ཉིང་སློབ་
བསམ་གྱིས་མི་ཁྱབ་ པ་བྱུང་བ་ལས། གཙོ་བོར་གྱུར་ པ་ནི། འཁོན་དཀོན་
མཆོག་རྒྱལ་ པོ་དང་། མར་ པ་ ཆོས་ ཀྱི་བློ་ གྲོས། འགོས་ཁུག་ པ་ ལྷ་ བཙན།
དཔྱད་སྟོན་དཀོན་མཆོག་རྒྱལ་པོ་སོགས་ཡིན་ཞིང་། དེ་ནས་སློབ་བརྒྱུད་རིམ་
པར་སྤེལ་ནས་ལམ་འབྲས་ཀྱི་ལག་ལེན་དང་སྲོལ་རྒྱུན་ལེགས་པར་སྤེལ་བ་བཅས་
མཐར་ས་སྐྱ་ པའི་ ཡབ་ སྲས་ རིམ་ བྱོན་ གྱིས་ དར་ ཞིང༌ རྒྱས་ པར་ སྤེལ།
《གངས་ཅན་རིག་བརྒྱའི་སྒོ་དབྱེ་ལྡེ་མིག》ལས་“དེ་ལ་སྤྱིར་འབྲོག་མི་ནས་བརྒྱུད་
པའི་ལམ་འབྲས་འདི་ལ་ཕྱིས་སུ་ལུགས་མི་འདྲ་བ་དུ་མ་ཞིག་བྱུང་བ་ཡིན་ཏེ། དེ་
ཡང་དེང་སང་སྤྱི་ལམ་འབྲས་ལ་འབྲོམ་ལུགས་ བྱས་ པ་དང༌། ཞ་ མ་ ལུགས།
གཅེས་སྒོམ་ལུགས། ཇོ་ནང་གི་ལུགས། ཕག་གྲུ་ལུགས། གཞན་ལས་ཁྱད་པར་
དུ་འཕགས་པ་ས་སྐྱ་པའི་ལུགས་སོགས་དང་། ཞིབ་ཏུ་ཕྱེ་ན་བཀའ་སྲོལ་བཅོ་
བརྒྱད་དུ་གྲགས་པ་བྱུང་སྟེ”(ཤོག་༢༦)ཞེས་གསུངས་པ་ལྟར། ལམ་འབྲས་ལ་
ཞིབ་པར་དབྱེ་ན་ནང་གསེས་དབྱེ་བ་ཤིན་ཏུ་མང་ཞིང༌། དེ་བཞིན་ས་སྐྱ་པའི་
མཆོག་ཏུ་གྱུར་བའི་ལུགས་ལྔ་ལའང་རིང་བརྒྱུད་དང་། ཉེ་བརྒྱུད། ཤིན་ཏུ་ཉེ་
བརྒྱུད། ངོར་རྫོང་ཚོགས་སློབ་བྱུང་ཚུལ། གླེགས་བམ་པོད་སེར་གྱི་ཆོས་ཀྱི་རྐང་
པར་གྲགས་པ་བཅས་ལྔའོ། །
ས་སྐྱ་པའི་ལྟ་བའི་བཞེད་སྲོལ་སྐོར། དེ་ཡང་དཔལ་ལྡན་ས་སྐྱ་པའི་ལུགས་
ཀྱི་ལྟ་བའི་བཞེད་སྲོལ་ཐད་ལ་《ཐུའུ་ཀྭན་གྲུབ་མཐའ》ལས་“དཔལ་ལྡན་ས་སྐྱ་
བའི་ལྟ་བའི་བཞེད་ཚུལ་ནི། བྱམས་མགོན་ས་པཎ་དང་རོང་སྟོན་སོགས་མང་པོ་
ཞིག་དབུ་མ་རང་རྒྱུད་པའི་ལྟ་བ་གཙོ་བོར་མཛད། རྗེ་བཙུན་རེད་འདའ་བ་ནི་
ཐལ་འགྱུར་བའི་ལྟ་བ་འཛིན། ཤཱཀ་མཆོག་པ་ནི་ དང་པོ་དབུ་མ། བར་དུ་
504



སེམས་ཙམ། མཐར་ཇོ་ནང་པའི་ལྟ་བར་ཞེན། གཞན་མང་པོ་ཞིག་ནི་རྫོགས་
ཆེན་གྱི་ལྟ་བ་མཆོག་ཏུ་འཛིན་པ་སྣང་མོད། ས་སྐྱའི་ཐུན་མོང་མ་ཡིན་པའི་ལྟ་བ་
ནི་ལམ་འབྲས་ཀྱི་ལྟ་བ་གསལ་སྟོང་འཛིན་མེད་དམ། འཁོར་འདས་དབྱེར་མེད་
ཀྱི་ལྟ་བ་ལ་བྱེད་དགོས་པས། དེའི་རྣམ་གཞག་ལ་མདོ་སྔགས་གཉིས་ཀྱི་དབྱེ་བ་
གཉིས་ དང༌། མདོ་ ལུགས་ ལའང་ ཀླུ་ སྒྲུབ་ རྗེས་ འབྲང་ གི་ མན་ ངག་ དང་།
བྱམས་པ་རྗེས་འབྲང་གི་མན་ངག་གཉིས།” (ཤོག་གྲངས་ ༡༩༩)ཞེས་ གསལ་
བར་བསྟན། དེའི་ཐོག་ནས་དཔལ་ལྡན་ས་སྐྱ་བའི་སྐྱེས་ཆེན་དམ་པ་རིམ་བྱོན་
གྱིས་རང་སོ་སོའི་ཕྱག་ལེན་དང་དགོངས་པར་གཞིགས་ནས་ལ་ལས་དབུ་མ་རང་
རྒྱུད་པའི་ལྟ་བ་གཙོ་བོར་བཟུང་བ་དང༌། ལ་ལས་ཐལ་འགྱུར་བའི་ལྟ་བ་གཙོ་
བོར་བཟུང་བ། འགའ་ཞིག་གིས་ཐོག་མར་དབུ་མ་དང་། བར་དུ་སེམས་ཙམ་
པ། མཐར་ཇོ་ནང་པའི་ལྟ་བར་ཞེན་ཆེ་བ། སྐྱེས་ཆེན་དམ་པ་མང་པོ་ཞིག་གིས་
རྫོགས་ཆེན་ལྟ་བ་མཆོག་ཏུ་འཛིན་པ་སོགས་ལྟ་བའི་སྐོར་བཞེད་པ་མི་འདྲ་བ་
མང་དུ་བྱུང་བ་བཅས་སོ། ། དེའི་སྐོར་ཞིབ་པར་གཟིགས་འདོད་ན་《ཐུའུ་ཀྭན་
གྲུབ་མཐའ》དང་《གངས་ཅན་རིག་བརྒྱ》ཡི་བྱེ་བྲག་ས་སྐྱ་པའི་གྲུབ་མཐའི་སྐོར་
ལ་གཟིགས་པར་ཞུ། །
（༦)ཇོ་ནང་པའི་གྲུབ་མཐའི་སྐོར། དེ་ཡང་གྲུབ་མཐའ་འདི:འབྱུང་ཚུལ་
གསུམ་ལས། གྲུབ་མཐའི་མིང་ཇི་ལྟར་ཐོབ་པ་དང་གྲུབ་མཐའ་འདི་ཐོག་མར་ཇི་
ལྟར་དར་བ། ཇོ་ནང་པའི་ཆོས་ཐུན་མོང་མ་ཡིན་པའི་ལྟ་བ་སོགས་ལས། །
ཐོག་མར་གྲུབ་མཐའི་མིང་ཇི་ལྟར་ཐོབ་ཚུལ་ནི། སྟོད་ལྷ་རྩེའི་ཁོངས་སུ་
གཏོགས་པ་ཡུལ་སྡེ་མཛེས་ཤིང་ལྟ་ན་སྡུག་པ་སྨན་ལྗོངས་ནགས་ཚལ་གྱིས་བརྒྱན་
པ་དང༌། ཡིད་དུ་འོང་བའི་འབྲས་བུ་གཡུར་ཟ་བ། དྲི་ངད་ཀྱིས་ཕྱོགས་ཁེངས་
པ། འདབ་ཆགས་དང་གཅན་གཟན་སྣ་ཚོགས་ མང་ བ། མཐའ་ བསྐོར་དུ་
གནས་རི་དང་སྒྲུབ་གནས་ངོ་མཚར་ཅན་མང་བ་སོགས་བརྗོད་པར་དཀའ་བའི་
ཡུལ་ཁྱད་པར་ཅན་ཞིག་ཡོད། ཡུལ་འདིའི་གནས་བདག་བརྟན་མ་བཅུ་གཉིས་
505



ཀྱི་གཙོ་བོ་ནགས་སྨན་རྒྱལ་མོ་ཡིན་སྟབས་ཡུལ་འདི་ལའང་ཇོ་མོ་ནང་ཞེས་འབོད།
དེ་ནས་ཀུན་མཁྱེན་དོལ་པོ་ཤེས་རབ་རྒྱལ་མཚན་སོགས་སྐྱེས་ཆེན་དམ་པ་མང་པོ་
གནས་དེར་བྱོན་ནས་རང་ལུགས་ཆོས་བརྒྱུད་རིམ་བཞིན་སྤེལ་བས་གྲུབ་མཐའི་
མིང་དུའང་ཇོ་མོ་ནང་པ་ སྟེ་བསྡུས་མིང་དུ་ཇོ་ནང་ཞེས་གྲགས་ཆེ་བར་གྱུར་
པའོ། ། །
གྲུབ་མཐའ་འདིའི་ཐོག་མའི་བརྒྱུད་རིམ་ནི་འཛམ་ཐང་པ་བློ་གྲོས་གྲགས་
པའི་གསུང་འབུམ་གྱི་ནང་ཚན་《བསྟན་འཛིན་སྐྱེས་ཆེན་རིམ་པར་བྱོན་པའི་ལོ་
རྒྱུས་མདོར་བསྡུས་རིན་པོ་ཆེའི་ནོར་བུའི་ཕྲེང་བ》ལས་“ཇོ་ནང་བརྒྱུད་རིམ་ལ།
དང་ པོ། མདོ་ ཕྱོགས་ ནི། རྒྱལ་ བ་ ཤཱཀྱ་ ཐུབ་ པ། རྒྱལ་ ཚབ་ བྱམས་ པ།
འཕགས་པ་ཐོགས་མེད། སློབ་དཔོན་དབྱིག་གཉེན། གངྒ་མེ་དྲིའི་ཞབས། ཨ་
ཝ་དྷུ་ཏི་ལ་དགའ་བ་གྲགས་པའི་དཔལ། ཁ་ཆེ་བ་འབྱུང་གནས་ཞི་བའི་ཞབས།
བྲམ་ཟེ་ཛྫ་ན། བོད་གཟི་ལོ་ཙཱ་བ་དགའ་བའི་རྡོ་རྗེ། བཙན་རིགས་ཁའོ་ཆེ་དྲི་
མེད་ཤེས་རབ། ལ་ སྟོད་པ་དར་མ་བརྩོན་འགྲུས། དོལ་པ་གཉན་ཡེ་ཤེས་
འབྱུང་གནས། འཇང་གྲོན་བྱང་ཆུབ་སྐྱབས། མཆེད་གཞོན་ནུ་བྱང་ཆུབ། སྐྱོ་
སྟོན་པ་སྨོན་ལམ་ཚུལ་ཁྲིམས། བཅོམ་ལྡན་རིག་པའི་རལ་གྲི། སྐྱི་སྟོན་འཇམ་
དབྱངས་ཆེན་ པོ། ཀུན་མཁྱེན་ཇོ་ནང་ པའོ། གཉིས་ པ་ སྔགས་ ཕྱོགས་ ནི།
སངས་རྒྱས་ཆོས་དབྱིངས་གསུང་གི་དབང་ཕྱུག ཆོས་རྒྱལ་ཟླ་བ་བཟང་པོ་ནས།
ཆོས་རྒྱལ་ཆེན་པོ་བདུན་དང་། རིགས་ལྡན་འཇམ་དཔལ་གྲགས་པ་ནས། རྒྱལ་
དཀའི་བར་དང་། དུས་ཞབས་ཆེན་པོ་འཇམ་དཔལ་རྡོ་རྗེ། དུས་ཞབས་ཆུང་
བ་དཔལ་བཟང་པོ། དེའི་སྲས་བྱང་ཆུབ་བཟང་པོ། དེའི་སློབ་མ་པཎ་ཆེན་ཟླ་
བ་མགོན་པོ། བོད་འབྲོ་ལོ་ཙཱ་བ་ཤེས་རབ་གྲགས། བླ་མ་ལྷ་རྗེ་སྒོམ་པ་དཀོན་
མཆོག་བསྲུངས། བླ་མ་སྒྲོ་སྟོན་གནམ་བརྩེགས། གྲུབ་ཆེན་ཡུ་མོ་མི་བསྐྱོད་རྡོ་
རྗེ། དེའི་སྲས་ཆོས་ཀྱི་དབང་ཕྱུག དེའི་སློབ་ཆེན་ནམ་མཁའ་འོད་ཟེར། ཆོས་
ཀྱི་དབང་ཕྱུག་གི་སྐུ་སྲས་ལྕམ་མ་ཅིག་སྤྲུལ་སྐུ་ཇོ་འབུམ། དེའི་མིང་པོ་སེ་མོ་ཆེ་བ་
506



ནམ་མཁའ་རྒྱལ་ མཚན། དེའི་སློབ་མ་འཇམ་ གསར་ བ་ཤེས་ རབ་ འོད་ ཟེར།
ཀུན་མཁྱེན་ཆོས་སྐུ་འོད་ཟེར། ཞང་ཀུན་སྤངས་ཐུགས་རྗེ་བརྩོན་འགྲུས། བྱང་
སེམས་རྒྱལ་བའི་ཡེ་ཤེས། མཁས་བཙུན་ཡོན་ཏན་རྒྱ་མཚོ། ཀུན་མཁྱེན་ཇོ་ནང་
པ་ཆེན་པོའོ། ། འདིར་མདོ་སྔགས་ཀྱི་བརྒྱུད་པ་ཟུང་དུ་འབྲེལ། ཀུན་མཁྱེན་ཇོ་
ནང་པ་ཤེས་རབ་རྒྱལ་མཚན”(ཤོག་གྲངས་ ༢༢） ཞེས་གསུངས་པ་ལྟར། ཇོ་
ནང་པའི་མདོ་སྔགས་ཀྱི་གྲུབ་བརྒྱུད་འཕེལ་རིམ་གསལ་བར་བསྟན། ཁྱད་པར་
དུ་བར་དུ་བསྟན་པའི་འཕེལ་གྲིབ་དབང་གིས་རྣལ་འབྱོར་པ་ཆེན་པོ་ཡུ་མོ་མི་
བསྐྱོད་རྡོ་རྗེ་དང་། གྲུབ་ཐོབ་ཆེན་པོ་ཞང་ཀུན་སྤངས་ཐུགས་རྗེ་བརྩོན་འགྲུས་
སམ་ཀུན་སྤངས་ཆེན་པོ་ཀུན་ཏུ་བཟང་པོ། བྱང་སེམས་རྒྱལ་བ་ཡེ་ཤེས་སོགས་
ཀྱི་སྐུ་དུས་སུ་སྔར་གྱི་སྒྲུབ་གྲྭ་དགུན་གྱི་མེ་ཏོག་བཞིན་ཉམས་རྒུད་ཀྱི་གནས་སུ་
ལྷུངས། དེ་ནས་ཀུན་མཁྱེན་དོལ་བུ་བ་ཤེས་རབ་རྒྱལ་མཚན་ གྱི་ཐུགས་རྗེའི་
བཀའ་དྲིན་ལས་ཇོ་ནང་པའི་བསྟན་པའི་ཉི་མ་ཤར། ཐུའུ་ཀྭན་ཆོས་ཀྱི་ཉི་མའི་
གསུང་ལས། ཀུན་མཁྱེན་ཞེས་སུ་གྲགས་པ་བ་དན་དཀར། ། མཁས་ པའི་
མདུན་ས་ཀུན་ཏུ་ཆེར་གཡོ་བ། ། དོལ་བུ་བ་ཡིས་རྒྱ་ཆེར་ཕྱེ་བའི་སྲོལ། ། ཇོ་
ནང་གྲུབ་མཐར་གྲགས་པའི་བྱུང་བ་གླེང་། ། ཞེས་གསུངས་པ་ལྟར་རོ། །
དེ་ནས་ཀུན་མཁྱེན་འདི་ཉིད་ལ་སློབ་མ་ནམ་མཁའི་སྐར་ཚོགས་ལྟར་བྱུང་
བ་ལས། དེ་དག་གི་ནང་ནས་གཙོ་བོར་གྱུར་པ་ཐུགས་སྲས་བཅུ་གསུམ་སྟེ།
ཀུན་སྤངས་ཆོས་གྲགས་དཔལ་དང༌། ལོ་ཙཱ་བ་ཆོས་ཀྱི་རྒྱལ་པོ། མ་ཏི་པཎ་ཆེན།
ཀུན་མཁྱེན་ཕྱོགས་ལས་རྣམ་རྒྱལ། འབྲི་གུང་ལོ་ཙཱ་བ་མ་ཎི་ཀ་ཤྲཱི་ནི། ཞང་སྟོན་
རྒྱ་བོ་བསོད་ནམས་གྲགས་པ། ཆོས་རྗེ་ཉ་དབོན་ཀུན་དགའ་དཔལ། ཐང་པོ་
ཆེ་ཀུན་དགའ་འབུམ། སྨན་ཆུ་ཁ་བ་བློ་གྲོས་རྒྱལ་མཚན། ཆོས་རྗེ་རིན་ཚུལ།
ལྷའི་རྒྱལ་མཚན། ཆོས་རྗེ་ཕུན་ཚོགས་དཔལ་བཟང་། ཐང་དཔོན་ཆུང་བ་བློ་
གྲོས་དཔལ་བཅས་ཀྱིས་ཇོ་ནང་པའི་བསྟན་པ་རིམ་བཞིན་དར་ཞིང་རྒྱས་པར་
སྤེལ་ཏེ། མདོ་སྨད་དང༌། རྔ་པ། མགོ་ལོག དེ་མིན་ཡུལ་སྡེ་མང་པོར་ཇོ་ནང་
507



པའི་རིང་ལུགས་འཛིན་པའི་དགེ་འདུན་གྱི་སྡེ་མང་དུ་བཙུགས། །
ཇོ་ནང་པའི་ཆོས་བརྒྱུད་ཀྱི་ལྟ་བའི་སྐོར། 《ཇོ་ནང་ཆོས་འབྱུང་ཟླ་བའི་
སྒྲོན་མེ》ལས་“གང་ཇི་ལྟར་ན་ཐོག་མར་འཕགས་ཡུལ་དུ་རང་ལུགས་ངེས་དོན་
འཁོར་ལོ་ཐ་མ་རྫོགས་ལྡན་ཆོས་ཀྱི་ཚུལ་བྱུང་ལ་མདོ་ཕྱོགས་ནས་རིམ་བརྒྱུད་
སྐབས། དང་པོ་སྟོན་པ་ཀུན་གཟིགས་བུ་རམ་ཤིང་པ་ལྟ་བུ་དང་བཅས་པའི་
འགྲོ་བ་ཡོངས་ཀྱི་བླ་མ་རྣམ་འདྲེན་བཞི་པ་གང་ཉིད་ཀྱིས་བཀའ་དང་པོ་བདེན་
བཞིའི་ཆོས་འཁོར་དུ་ཐེག་པ་ཐུན་མོང་གི་བདེན་པའི་གནས་ལུགས་དང་བར་པ་
མཚན་ཉིད་མེད་པར་ཐེག་ཆེན་དབུ་མ་རང་སྟོང་གི་ལྟ་བ་སྣང་མེད་སྤྲོས་བྲལ་
སྟོང་པ་ཉིད་ཀྱིས་ཕྱོགས་གཙོ་བོར་བསྟན་པ་དང་ཐ་མ་དོན་ལ་རྣམ་པར་ཕྱེ་བའི་
སྐབས་རང་ལུགས་དབུ་མ་ཆེན་པོ་གཞན་སྟོང་གི་ལྟ་བ་སྤྲོས་བྲལ་སྟོང་ཕྱོགས་
གཞིར་བཞག་ གི་ གནས་ ལུགས་ མཐར་གནད་ལེགས་ པར་ ཕྱེས་ ཏེ་ ཇི་ བཞིན་
གཏན་འབེབས་ཀྱི་ཚུལ་དུ་ལེགས་པར་གསུངས།”(ཤོག་༩༢) ཞེས་འཁོད། དེ་
ཡང་ཇོ་ནང་པའི་རང་ལུགས་ལ་མདོ་ལུགས་དང་སྔགས་ལུགས་ཀྱི་བརྒྱུད་ཚུལ་
གཉིས་ལས། མདོ་ལུགས་ལྟར་ན། རྗེ་བཙུན་བྱམས་པ་མགོན་པོས་འཁོར་ལོ་ཐ་
མའི་དགོངས་དོན་གཙོ་བོར་བྱས་ཏེ་ཐེག་ཆེན་གྱི་མདོ་སྡེ་སྤྱིའི་དགོངས་འགྲེལ་
ཚུལ་དུ་འཛིན་པ་དང༌། རང་ལུགས་དབུ་མ་ཆེན་པོ་གཞན་སྟོང་གི་ལྟ་བ་འདི་ནི།
ལ་ལས་ཡུ་མོ་མི་བསྐྱོད་རྡོ་རྗེ་ལས་བྱུང་བར་འདོད་ཀྱང་། མཁས་པ་མང་ཆེ་བས་
ཐམས་ཅད་མཁྱེན་པ་དོལ་བུ་བ་ཤེས་རབ་རྒྱལ་མཚན་ལས་བྱུང་ཞེས་གསུངས།
དེ་ཡང་དབུ་མ་གཞན་སྟོང་ སྟེ། ཇོ་ནང་པའི་བཞེད་སྲོལ་དུ་ཀུན་རྫོབ་ཀྱིས་
བསྡུས་པའི་ཆོས་ཐམས་ཅད་སྟོང་པ་ཉིད་དུ་གཏན་ལ་འབེབས་པའི་ཚུལ་དང་།
མཉམ་བཞག་ཏུ་སྤྲོས་པའི་མཐའ་ཐམས་ཅད་འགོག་པ་ལ་ཁྱད་པར་མེད་ཀྱང་།
རྗེས་ཐོབ་གྲུབ་མཐའ་དབྱེ་བ་འབྱེད་པའི་སྐབས་ཐ་སྙད་ཀྱི་ཁས་ལེན་ཙམ་དུ་ཆོས་
ཉིད་དེ་བཞིན་ཉིད་ཡོད་དོ་ཞེས་ པ་དང་། དོན་དམ་དཔྱོད་ཀྱི་རིགས་པས་
དཔྱད་པ་མཐར་ཐུག་པའི་ཚེ་ན་གཟུང་འཛིན་གཉིས་སྟོང་གི་ཡེ་ཤེས་བདེན་པར་
508



གྲུབ་པར་ལྟ་བོ་ཞེས་གསུངས། གཞན་སྟོང་དབུ་མ་ཆེན་པོའི་ལྟ་སྒོམ་གྱི་བཞེད་
སྲོལ་དེ་སློབ་དཔོན་ཆེན་པོ་ཐོགས་མེད་ཀྱིས་གསལ་བར་བསྟན་པ་དང་། དེ་
ནས་དབྱིག་གཉེན་གྱིས་ཀྱང་སློབ་དཔོན་ཐོགས་མེད་སོགས་ཀྱི་བཞེད་སྲོལ་དེ་
དག་རྒྱ་ཆེར་སྤེལ། གངས་ཅན་བོད་ཀྱི་ཡུལ་དུ་ལྟ་བ་དེ་རིགས་ཡུ་མོ་མི་བསྐྱོད་རྡོ་
རྗེ་དང༌། དེ་ནས་ཐམས་ཅད་མཁྱེན་པ་དོལ་བུ་བ་ཤེས་རབ་རྒྱལ་མཚན་སོགས་
ཀྱིས་རིམ་བཞིན་སྤེལ་བ་བཅས་སོ། །
སྔགས་ལུགས་ནི། གསང་སྔགས་ནི་ཐོག་མར་རྒྱ་གར་འཕགས་པའི་ཡུལ་
དུ་དར་ཆེ་ཞིང༌། དེ་ཡང་《ཇོ་ནང་ཆོས་འབྱུང་ཟླ་བའི་སྒྲོན་མེ》ལས་“དུས་དེ་
ཙམ་ན་དཔལ་ས་རའམ་བྲམ་ཟེ་སྒྲ་གཅན་འཛིན་ཆེན་པོ་བྱོན་ནས་རྡོ་རྗེ་རྣལ་
འབྱོར་མའི་ཞལ་ནས་དངོས་སུ་མཇལ་ཏེ་གདོད་མ་ཆོས་ཉིད་ཀྱི་དོན་རྟོགས་ནས་
དོ་ཁ་རྡོ་རྗེའི་གླུ་མང་དུ་བླངས་པས་རྒྱལ་པོ་ལ་སོགས་པ་སྟོང་ཕྲག་ལྔས་གནས་
ལུགས་ཀྱི་དོན་མངོན་སུམ་དུ་མཐོང་།”(ཤོག་༡༥ - ༡༦)ཞེས་གསུངས། སློབ་
དཔོན་ཆེན་པོ་ ས་ ར་ ཧ་ནི་གསང་ སྔགས་ཀྱི་བདག་པོ་ཞིག་ཡིན་པས། དེས་
འཕགས་པ་ཀླུ་སྒྲུབ་དང༌། དེ་ནས་གྲུབ་ཆེན་ཤཱ་བཱ་རི་སོགས་བརྒྱུད་དེ་གསང་
སྔགས་ཀྱི་ཆོས་བརྒྱུད་མང་དུ་སྤེལ། - ཁྱད་པར་དུ་ཤཱ་བཱ་རིས་སློབ་དཔོན་དེ་ཉིད་
ཀྱི་དྲུང་ནས་བདེ་མཆོག་གི་དབང་བསྐུར་ཞུས་ཏེ་བསྒོམས་པས་སྙིང་པོའི་དོན་
མངོན་དུ་གྱུར། མཐར་ཟུང་འཇུག་གྲུབ་ནས་འགྲོ་དོན་རྒྱ་ཆེར་མཛད། དེ་ནས་
རིམ་པར་གསང་སྔགས་ཀྱི་ལམ་ལ་སྤྱོད་པའི་གྲུབ་པའི་དབང་ཕྱུག་དུ་མ་བྱོན་ནས་
གསང་སྔགས་ཀྱི་བསྟན་པ་རྒྱ་ཆེར་སྤེལ། དེ་ནས་བོད་དུ་དར་ལུགས་སྐོར་མཁས་
པ་སོ་སོའི་བཞེད་པ་མང་ཡང་སྤྱིར་གྲགས་ཆེ་བ་ནི་འབྲོ་ལུགས་པ་མཆོག་ཏུ་གྱུར་
པ་ཡིན་གསུངས། མདོར་ན།. ཇོ་ནང་ལུགས་ནི་གྲུབ་མཐའ་གཞན་དང་མི་འདྲ་
བའི་རང་ལུགས་ཀྱི་བཞེད་སྲོལ་ཐུན་མོང་མ་ཡིན་པ་ཞིག་ཡིན། དེ་ཡི་གདན་
རབས་དང་། ཆོས་བརྒྱུད། སྐྱེས་ཆེན་དམ་པ་རྣམས་ཀྱི་མཛད་པའི་སྐོར་སོགས་
ཞིབ་པར་མཁྱེན་འདོད་ན་《ཇོ་ནང་ཆོས་འབྱུང་ཟླ་བའི་སྒྲོན་མེ་》སོགས་ ལ་
509



གཟིགས་པར་ཞུ། ། ་་་་་་
(༧)དགེ་ལུགས་པའི་གྲུབ་མཐའི་སྐོར། དཔལ་མཉམ་མེད་འབྲོག་དགའ་ལྡན་
པའི་རིང་ལུགས་ནི་སངས་རྒྱས་ཆོས་ལུགས་གྲུབ་མཐའ་ཁག་གི་ནང་ནས་ཕྱིས་སུ་
དར་བ་ཞིག་ཡིན་ཡང་། ཕྱི་ནང་གི་རྒྱུ་རྐྱེན་མང་པོར་བརྟེན་ནས་དགེ་ལྡན་པའི་
གྲུབ་མཐའ་འདི་ནི་ཆེས་དར་ཁྱབ་ཆེ་བའི་མདོ་སྔགས་ཟུང་དུ་འབྲེལ་བའི་གཞུང་
ལུགས་རྣམ་པར་དག་པའི་གྲུབ་མཐའ་གལ་ཆེན་ཞིག་ཏུ་གྱུར། དེ་ཡང་ཐོག་མར་
དགེ་ལུགས་པའི་གྲུབ་མཐའི་མིང་ཇི་ལྟར་ཐོབ་པའི་སྐོར་ནི། 《ཐུའུ་ཀྭན་གྲུབ་
མཐའ》ལས་“དགེ་ལུགས་པའི་གྲུབ་མཐའ་བྱུང་ཚུལ་ནི། དེ་ཡང་དགེ་ལུགས་
པའམ་དགའ་ལྡན་པ་ཞེས་པ་ནི་གདན་སའི་མིང་གིས་བཏགས་པ་སྟེ། རྗེ་རིན་
པོ་ཆེས་འབྲོག་རི་བོ་དགའ་ལྡན་རྣམ་པར་རྒྱལ་བའི་གླིང་བཏབ་ནས་སྐུ་ཚེའི་སྨད་
དུ་དེར་སྟན་ཆགས་པར་ཞུགས་པ་ལ་བརྟེན་ནས། རྗེའི་རིང་ལུགས་ལ་ཆོས་རྗེ་
དགའ་ལྡན་པའི་ལུགས་ཞེས་འབོད་པ་བྱུང་། དེ་ཚིག་སྣ་བསྡུས་ནས་བརྗོད་པའི་
ཚེ་དགའ་ལུགས་པ་ཞེས་ཟེར་མ་བདེ་བས། དགེ་ལུགས་པ་ཞེས་འབོད་ལ་རྒྱུན་
ཆགས་པ་ཡིན་ནོ། །”(ཤོག་༢ ༢༥ - ༣༢༦)ཞེས་གསུངས། གོང་དུ་བཀོད་
པ་དེའི་ཐོག་ནས་དགེ་ལུགས་པ་ཞེས་པ་འདི་ནི་གདན་སའི་མིང་ནས་ཚུར་བསྒྱུར་
ཏེ་བཏགས་པ་གསལ་པོར་བསྟན།
ཡང་《ཤེས་བྱ་ཀུན་ཁྱབ》སོགས་ཆོས་འབྱུང་གལ་ཆེ་མང་པོར་དགེ་ལུགས་
པར་ཞྭ་སེར་ཅོད་པན་འཆང་བའི་རིང་ལུགས་པ་ཞེས་འབོད། དེ་ཡང་སྔོན་
བསྟན་པ་ཕྱི་དར་སྐབས་བླ་ཆེན་དགོངས་པ་རབ་གསལ་ གྱིས་ ཀླུ་མེས་དབུས་
གཙང་ཁུལ་དུ་འབྱོན་ཁར་དབུ་ཞྭ་སེར་པོ་བཞེས་འཕྲོ་ཞིག་གནང་ནས་འདི་གྱོན་
ལ་ང་རྗེས་སུ་དྲན་པར་གྱིས་གསུངས་པས་སྔོན་གྱི་འདུལ་བ་འཛིན་པ་ཆེན་པོ་
རྣམས་ཀྱིས་དབུ་ཞྭ་སེར་པོ་བཞེས། རྗེ་བླ་མ་ཙོང་ཁ་པ་ཆེན་པོས་ཀྱང་འདུལ་
བའི་བསྟན་པར་དག་ཐེར་མཛད་ནས་ ཉམས་པ་སོར་ཆུད་མི་ཉམས་ གོང་དུ་
འཕེལ་བའི་རྟེན་འབྲེལ་མཚོན་བྱེད་དབུ་ཞྭ་ཁ་དོག་སེར་པོ་འདུལ་བ་འཛིན་པ་ ་
510



རྣམས་དང་མཐུན་ པར་བཞེས། དེ་ནས་རྗེ་བླ་མ་ཙོང་ཁ་ པ་ཆེན་པོའི་རིང་
ལུགས་ལ་ཞྭ་སེར་ཅོད་པན་འཆང་བའི་ལུགས་ཞེས་ཀུན་ཏུ་གྲགས་ཆེ་བར་གྱུར། །
དེ་ནས་མཉམ་མེད་ཙོང་ཁ་པ་ཆེན་པོས་རི་བོ་དགེ་ལྡན་པའི་སྲོལ་ཇི་ལྟར་
བཏོད་པ་ནི། རྗེ་འདི་ཉིད་ཀྱིས་སྐུ་ཆུང་ངུའི་དུས་ནས་མཁས་པ་མང་པོའི་ ་
ཞབས་ལ་གཏུགས་ནས་འཇིགས་བྱེད་དང་། བདེ་མཆོག ཀྱི་རྡོར། ཕྱག་རྡོར་
སོགས་ཀྱི་སྐོར་ལ་སྦྱང་པ་དཔྱིས་ཕྱིན་པ་མཛད། དེ་ནས་སྐུ་ན་སོན་མཚམས་
མདོ་ཁམས་ནས་ཞལ་གྱེས་ཏེ་འབྲི་གུང་མཐིལ་དུ་ཕེབས། དེ་ནས་རིམ་བཞིན་
གྲུབ་མཐའ་ཁག་གི་མཁས་གྲུབ་མང་པོའི་ཞབས་ལ་གཏུགས། 《དགའ་ལྡན་
ཆོས་འབྱུང་བཻཌཱུརྱ་སེར་པོ》ལས། “ཡོངས་འཛིན་བསྟེན་པ་རྣམས་ནས་རྡོ་རྗེ་
ཐེག་པའི་སྒོར་སྨིན་པ་དང་། དགེ་ཚུལ་ སོགས་ཆོས་རྗེ་དོན་གྲུབ་རིན་ཆེན།
ཕར་ཕྱིན་ཉ་དབོན་ཀུན་དགའ་དཔལ། དབུ་ཚད་ཀྱིས་མཚོན་མང་བ་རེད་
མདའ་བ་གཞོན་ནུ་བློ་གྲོས། སྒྲ་ས་བཟང་མ་ཏི་པཎ་ཆེན། སྙན་ངག་ལོ་ཆེན་
ནམ་མཁའ་བཟང་པོ། སྔགས་རྙིང་མ་སྐོར་དྭགས་ཡུལ་བ། བཀའ་གདམས་སྤྱི་
ལྷས་པ་དང་ལྷོ་བྲག་གྲུབ་ཆེན། བཀའ་བརྒྱུད་སྐོར་འབྲི་གུང་སྤྱན་སྔ་ཆོས་རྒྱལ་
དང༌། ཐེལ་གྱི་སྤྱན་སྔ་ཆོས་གྲགས། དུས་ཀྱི་འཁོར་ལོ་ཕྱི་རོལ་རྩིས་དང་བཅས་
རྟག་པ་དང་བསྟན་པ་ཡེ་ཤེས་རྒྱལ་མཚན། ཚོགས་མཁན་ཆེན་ཚུལ་རིན་པར་སོ་
ཐར་གྱི་བསླབ་སྡོམ། སྨན་པ་དཀོན་མཆོག་སྐྱབས་ལ་གསོ་བ་རིག་པ། བླ་མ་
དབུ་མ་པར་དབུ་མའི་ལྟ་བ་སོགས་མང་དུ་གསན། གྲུབ་ཆེན་ལས་ཀྱི་རྡོ་རྗེར་
ལམ་རིམ་པ་དང་བསྙན་བརྒྱུད་སོགས་མཐའ་ཀླས་པ་གསན་པས་བཅུ་བཞི་པོ་
བཀའ་དྲིན་ཆེ་ཞིང༌། དེའི་ནང་ནས་གཙོ་བོ་ནི་ཆོས་རྗེ་དོན་རིན་དང་རེད་
མདའ་བ་གཞོན་ནུ་བློ་གྲོས། གྲུབ་ཆེན་དཔའ་བོ་རྡོ་རྗེ་དང་ལས་ཀྱི་རྡོ་རྗེ་བཞི་
འགྲན་ཟླ་དང་བྲལ་བའི་དབུ་བླ་ཡིན”(ཤོག་༦༢ - ༦༣)ཞེས་འཁོད། །
ཙོང་ཁ་པ་ཆེན་པོས་བཤེས་གཉེན་དམ་པ་དེ་དག་ལ་བསྟེན་ནས་རིག་པའི་
གནས་ཀུན་ལ་མཆོག་ཏུ་མངའ་བར་གྱུར། སྙན་པའི་མཚན་བཟང་ཡུལ་གྲུ་གང་
，511



སར་ཁྱབ། རབ་བྱུང་བདུན་པའི་ས་བྱི་(སྤྱི་ལོ1408)ལོར། མིང་གོང་མ་ཆེན་
པོ་ཡུང་ལོས་འཇའ་ས་དང་། ཕོ་ཉ་བཞི་སོགས་གསེར་ཡིག་པ་མང་དུ་བཏང་
ནས་རྗེ་ཙོང་ཁ་པ་ཆེན་པོ་མེས་རྒྱལ་ནང་སར་གདན་དྲངས་ཀྱང༌། ངོ་ཕེབས་
གནང་མི་ཐུབ་པར་ཐུགས་སྲས་གཙོ་བོ་བྱམས་ཆེན་ཆོས་རྗེ་པེ་ཅིང་དུ་མངགས་
གཏོང་མཛད། །
དུས་དེར་མི་དབང་གྲགས་པ་རྒྱལ་མཚན་གྱིས་གདན་དྲངས་པ་ལྟར། རྗེ་
བླ་མ་ཙོང་ཁ་པ་ཆེན་པོ་སྐྱིད་སྨད་གྲུལ་བུ་ལུང་དུ་ཕྱག་ཕེབས་ཏེ། རྗེ་ཉིད་ཀྱིས་ལྷ་
སར་སྨོན་ལམ་ཆེན་མོ་འཛུགས་རྒྱུའི་འདུན་པ་འདོན་གནང་མཛད་པ་མ་ཟད།
འབྲི་གུང་དང་རྭ་སྒྲེང་ཚུན་ཆད། འོལ་ཁ་ཡན་ཆད་ཀྱི་སྡེ་དགོན་དང་། མི་དྲག་
ཡོན་བདག་སློབ་བུའི་ཚོགས་ལ་དད་འབུལ་གྱི་སྐུལ་མ་ཡང་ཡང་མཛད། ཕྱོགས་
མཚུངས་མི་དབང་གྲགས་པ་རྒྱལ་མཚན་ལའང་ཞིབ་གསལ་གནས་ཚུལ་རྣམས་
སྙན་དུ་གསོལ་བས་རྒྱབ་སྐྱོར་མཐའ་གཅིག་ཏུ་མཛད། དེ་ནས་རབ་བྱུང་བདུན་
པའི་ས་གླང་(སྤྱི་ལོ1409)ལོའི་ཟླ་བ་དང་པོའི་ཚེས་གཅིག་ནས་བཅོ་ལྔ་བར་ལྷ་
ལྡན་སྨོན་ལམ་ཆེན་མོ་དངོས་སུ་ཚུགས། དགེ་འདུན་ཁྲི་ལ་ཉེ་བ་འདུས། དེ་
ནས་བཟུང་འཇིག་རྟེན་ཀུན་ལ་གྲགས་ཆེ་བའི་ལྷ་ལྡན་སྨོན་ལམ་ཆེན་མོ་ཚོགས་
པའི་སྲོལ་བཏོད། །
དེ་དང་དུས་མཚུངས་རབ་བྱུང་བདུན་པའི་ས་གླང༌(སྤྱི་ལོ 1409)ལོར་
འབྲོག་དགའ་ལྡན་རྣམ་པར་རྒྱལ་བའི་གླིང་ཕྱག་བཏབ། དེ་ནས་བཟུང་དགེ་
ལུགས་པའི་གྲུབ་མཐའི་སྲོལ་དངོས་སུ་བཏོད། སྐབས་དེར་ཕག་མོ་གྲུ་པའི་སྲིད་
ཀྱི་བྱེད་པོ་མི་དབང་གྲགས་པ་རྒྱལ་མཚན་གྱིས་རྒྱབ་སྐྱོར་མཐའ་གཅིག་ཏུ་གནང་
སྟབས་རི་བོ་དགེ་ལྡན་པའི་བསྟན་པ་དབུས་གཙང་ཁམས་གསུམ་དུ་དབྱར་མཚོ་
རྒྱུས་པ་ལྟར་གོང་དུ་འཕེལ། །
དེ་ནས་རྗེ་ཙོང་ཁ་པ་ཆེན་པོའི་ཐུགས་སྲས་དང་དངོས་སློབ་རྣམས་ཀྱིས་སྔ་
རྗེས་སུ་དཔལ་ལྡན་འབྲས་སྤུངས་དང་། སེ་ར་ཐེག་ཆེན་གླིང་། བཀྲ་ཤིས་ལྷུན་
512



པོ་སོགས་དགེ་ལུགས་པའི་དགོན་སྡེ་ཆེ་གྲས་མང་དུ་བཞེངས། དགེ་འདུན་གྱི་སྡེ་
བཙུགས། བཀའ་བསྟན་གཞུང་ལུགས་མང་དུ་བརྩམས། 《ཐུའུ་ ཀུན་གྲུབ་
མཐའ》ལས་“ཕྱིས་སུ་བྱོན་པ་རྣམས་ཀྱིས་རྗེའི་བསྟན་པ་ལ་བྱ་བ་བྱས་པའི་ཚུལ་
ནི། དེ་ཡང་ཕྱི་མའི་དུས་སུ་དགེ་ལྡན་པའི་རིང་ལུགས་འཛིན་པའི་སྐྱེས་མཆོག་
བྱེ་བ་ཁྲག་ཁྲིག་བྱོན་པའི་ནང་ནས། ཉི་ཟླ་ལྟར་འགྲན་ཟླ་བྲལ་བ་ནི་རྒྱལ་བའི་
དབང་པོ་ཡབ་སྲས་གཉིས་སོ། །”(ཤོག་ ༣ ༤༩)ཞེས་གསུངས་པ་ལྟར། རྗེ་
ཙོང་ཁ་པ་ཆེན་པོའི་རིང་ལུགས་འཛིན་པ་སྐྱེས་ཆེན་དམ་པ་ནམ་མཁའི་སྐར་
ཚོགས་ལྟར་ཡོད་མོད། དེ་དག་གི་ནང་ནས་ཕྱིས་ཞྭ་སེར་ཅོད་པན་འཆང་བའི་
རིང་ལུགས་དར་ཞིང་རྒྱས་པར་སྤེལ་བར་བཀའ་དྲིན་ལྷག་པར་ཆེ་བ་ནི་༧གོང་ས་
ལྔ་པ་ཆེན་པོ་དང་པཎ་ཆེན་བློ་བཟང་ཆོས་ཀྱི་རྒྱལ་མཚན་རྣམ་གཉིས་ཡིན་པ་
གསལ་བར་བསྟན། མདོར་ན། དགེ་ལུགས་པའི་གྲུབ་མཐའ་ནི་གངས་ཅན་
བོད་ཀྱི་ལོ་རྒྱུས་ཐོག་གི་ཕག་གྲུ་དང་། ཁྱད་པར་དུ་རྒྱལ་མཆོག་ལྔ་པ་ཆེན་པོ་
སོགས་དགའ་ལྡན་ཕོ་བྲང་སྲིད་དབང་གི་རྒྱབ་སྐྱོར་ཐོབ་སྟབས་དབུས་གཙང་
ཁམས་གསུམ་དུ་བསྟན་པ་དར་ཞིང་རྒྱས་པར་འཕེལ་བའོ། །
ལྟ་སྒོམ་སྤྱོད་གསུམ་གྱི་སྒོ་ནས་གྲུབ་མཐའ་གཞན་ལས་ཁྱད་དུ་འཕགས་
པའི་སྐོར། 《ཐུའུ་ཀྭན་གྲུབ་མཐའ》ལས་“ལྟ་སྒོམ་སྤྱོད་གསུམ་ལ་ནོར་བའི་སྐྱོན་
ཅུང་ཟད་མེད་པ་རི་བོ་དགེ་ལྡན་པ་དང་མཚུངས་པ་གངས་ཅན་གྱི་གྲུབ་མཐའ་
གཞན་གང་ལའང་མ་ མཆིས་ པས། དེ་ གསུམ་གྱི་སྒོ་ནས་གྲུབ་མཐའ་གཞན་
ཐམས་ཅད་ལས་དགེ་ལུགས་པ་ཁྱད་པར་དུ་འཕགས་པ་ཡིན།”(ཤོག་ ༢༥༤)
ཞེས་གསུངས། དེ་ཡང་ཐོག་མར་ལྟ་བའི་སྒོ་ནས་གྲུབ་མཐའ་གཞན་ལས་ཁྱད་དུ་
འཕགས་ཚུལ་ནི། སྔ་རབས་སུ་གྲུབ་མཐའ་འཛིན་པ་ལ་ལས། སྟོང་པ་ཉིད་
ཅེས་པ་དོན་གང་ལའང་མེད་པ་ཞིག་ ཏུ་ངོས་འཛིན་ཏེ་དགེ་དང་མི་དགེ་བ།
ལས་རྒྱུ་འབྲས་སོགས་གཏན་ནས་མེད་པར་ངོས་འཛིན་པའི་ལྟ་བ་ལོག་པ་དེ་
རིགས་ལྟ་བ་མཆོག་ཏུ་གྱུར་པ་ཞིག་ཏུ་ངོས་བཟུང་བ་ནི་རྩ་བའི་ལྟ་བ་ཡོངས་སུ་
513



ནོར་བ་ཞིག་ཡིན་པ་གསལ་བར་མངོན། ཡང་མུ་སྟེགས་པའི་རྩ་བ་འཛིན་པ་
འགའ་ཞིག་གིས་སྐྱེ་བ་བརྒྱ་ཚུན་ཆད་སོགས་ཀྱི་ལས་རྒྱུ་འབྲས་ཁས་ལེན་པ་ཙམ་
ལས་ཐར་པ་རྩ་བ་ནས་ཁས་མི་ལེན་པ་དང་། དེ་བཞིན་མུ་སྟེགས་པའི་ལྟ་བ་
འཛིན་པ་རྟོག་གེ་བས་ཀྱང་ལས་འབྲས་དང་ཐར་པ་མེད་མཉམ་དུ་འདོད་པ་ཡིན་
གྱི་ལས་འབྲས་གཏན་མེད་དུ་བཟུང་ནས་ཐར་ལམ་སྒྲུབ་པའི་གྲུབ་མཐའ་ཕྱི་ནང་
གི་རིགས་སྨྲ་བ་སུས་ཀྱང་ཁས་མི་ལེན་ཞིང་། གངས་ཅན་བོད་ཀྱི་སྔོན་བྱོན་སྐྱེས་
ཆེན་དམ་པ་རྣམས་ཀྱི་ལྟ་བའི་བཤད་སྲོལ་ཐ་དད་ལ་བརྟེན་ནས་མིང་འདོགས་
ལུགས་སྣ་ཚོགས་བྱུང་བ་སྟེ། རྙིང་མ་བའི་རྫོགས་ཆེན་དང་། བཀའ་བརྒྱུད་
པའི་ཕྱག་ཆེན། ས་སྐྱ་བའི་གསལ་སྟོང་འཛིན་མེད། ཤངས་པ་བཀའ་བརྒྱུད་
པའི་གའུ་མ། དྭགས་པོའི་ལྷན་ཅིག་སྐྱེས་སྦྱོར། འབྲི་གུང་པའི་ལྔ་ལྡན། ཇོ་
ནང་པའི་གཞན་སྟོང་སོགས་རང་སོ་སོའི་བཞེད་པ་མང་དུ་གསུངས་ཤིང༌། ཁྱད་
པར་དུ་ གཞུང་ ལུགས་ མང་ དུ་ ཐོས་ པ་ བུ་ སྟོན་ ཕྱོགས་ ལས་ རྣམ་ རྒྱལ་ དང་།
རིགས་པའི་ལམ་དུ་ངལ་བ་མང་བསྟེན་ས་སྐྱ་པཎྜི་ཏ། མར་པ་ལོ་ཙཱ་བ། རྗེ་
བཙུན་མི་ལ་རས་པ། མཉམ་མེད་དྭགས་པོ་ ལྷ་རྗེ། འབྲོམ་སྟོན་རྒྱལ་བའི་
འབྱུང་གནས་སོགས་གངས་ཅན་མཁས་པའི་མཆོག་གྱུར་རྣམས་ཀྱིས་དབུ་མའི་
ལྟ་བ་མ་རྟོགས་ཞེས་བརྗོད་པར་དཀའ་ཡང༌། མཉམ་མེད་རྒྱལ་བ་ཙོང་ཁ་པ་
ཆེན་པོ་བཞིན་དབུ་མའི་ལུགས་ཟབ་མོ་འདི་ཉིད་ལུང་རིགས་ཀྱི་དྲི་མ་མེད་པས་
ཡང་དག་པར་གཏན་ལ་ཕབ་སྟེ་ཀླུ་སྒྲུབ་ཡབ་སྲས་ཀྱི་དགོངས་པ་འཁྲུལ་མེད་དུ་
བཀྲལ་བའི་གཞུང་ཆེན་པོ་མཛད་པ་ནི་མི་སྣང་ཞེས་གསུངས་པ་ལྟར། གངས་
ཅན་ཡུལ་འདིར་མཁས་གྲུབ་རིམ་བྱོན་ནས་ལུང་དང་རིག་པ་ཐོས་པ་རྒྱ་ཆེ་མཛད་
པ་ཙམ་མ་ཟད། དབུ་མའི་མན་ངག་ཟབ་མོ་རྟོགས་པར་འབད་པ་ཇི་སྙེད་པ་
གནང་ཡང་ལྟ་བ་མཐའ་དག་གི་ཡང་རྩེ་དབུ་མ་ཐལ་འགྱུར་བའི་ལྟ་བ་མཐའ་
གསལ་བ་སྔོན་ཆད་ཁ་བ་ཅན་གྱི་མཁས་གྲུབ་སུས་ཀྱང་གསལ་བ་མི་ནུས་སོ། །
འོན་ཀྱང་མཉམ་མེད་ཙོང་ཁ་པ་ཆེན་པོས་རིག་པའི་ལམ་དུ་ངལ་བ་དུ་མ་ཁྱད་དུ་
514



སད་ནས་ལུང་རིགས་དུ་མ་གསལ་བར་བཀྲོལ། གྲུབ་མཐའ་གཞན་སུས་ཀྱང་
འགྲན་པར་དཀའ་བའི་ རི་བོ་དགེ་ལྡན་པའི་ཐུན་མོང་མ་ ཡིན་ པའི་ལྟ་བ་དེ་
རིགས་གཞན་ལས་ཁྱད་དུ་འཕགས་པ་གསལ་བར་བསྟན། །
དེ་ནས་སྒོམ་པའི་སྒོ་ནས་གྲུབ་མཐའ་གཞན་ལས་ཁྱད་དུ་འཕགས་པ་ནི།
《ཐུའུ་ཀྭན་གྲུབ་མཐའ》ལས་“ བོད་ཀྱི་བསམ་གཏན་པར་གྲགས་པ་རྣམས་འདི་
སྐད་ཅེས། རྣམ་རྟོག་ཐམས་ཅད་སྤང་བྱ་ཡིན་པས་དགག་དགོས་ཟེར་བ་དང་།
ཡང་འགའ་ཞིག་གིས་རྣམ་རྟོག་ཆོས་སྐུའི་ཡོ་ལང་ཡིན་པས་ཇི་ཙམ་རྒྱས་པ་ཙམ་
གྱིས་ཉམས་རྟོགས་རྒྱས་པ་ཡིན་ཟེར། ལ་ལས་རྣམ་ རྟོག་མ་ རིག་ཆེན་པོ་ སྟེ།
འཁོར་བའི་མཚོར་ལྷུང་པར་བྱེད། ཅེས་གསུངས་པས་རྣམ་རྟོག་མ་རིག་པ་ཡིན་
ཟེར།: ལ་ལས་རྣམ་རྟོག་ཆོས་སྐུ་ཡིན་ཟེར། འགའ་ཞིག་གིས་ཡིད་མ་འཕྲོས་
པར་ས་ལེ་ཧྲིག་གེ་གནས་པའི་ཚེ་སངས་རྒྱས་སམ་མྱང་འདས་ཡིན། ཅུང་ཟད་
ཅིག་འཕྲོས་པ་ནས་སེམས་ཅན་ནམ་འཁོར་བ་ཡིན་ཅེས་ཟེར། ཁ་ཅིག་མུན་ཁུང་
དུ་ལུས་ཀྱི་བྱེད་བཅིངས་དང་མིག་གི་ལྟ་སྟངས་གཅུན་ནས་སེམས་ཅི་ཡང་ཡིད་ལ་
མི་བྱེད་པར་བཞེད་པའི་ཚེ་དུ་བ་སོགས་ཀྱི་ཉམས་སྣང་ཟ་ཟི་གང་ཤར་ཐམས་
ཅད་ཆོས་སྐུ་དང་ངོ་བོ་ཉིད་སྐུ་ཡིན་པས་སོ་སོ་སྐྱེ་བོས་ཀྱང་ཆོས་སྐུ་མངོན་སུམ་དུ་
མཐོང་ཞེས་ཟེར། ཁ་ཅིག་དེ་དག་ཆོས་སྐུ་ཡོངས་རྫོགས་མཐོང་བ་ཙམ་གྱིས་ཆོས་
སྐུའི་ཆ་ཤས་ཙམ་ཞིག་མཐོང་བ་ཡིན་ཟེར། ཁ་ཅིག་དེ་དག་ཆོས་སྐུ་མ་ཡིན་ཀྱང་
མྱུར་དུ་ཆོས་སྐུ་མཐོང་བར་འགྱུར་བའི་སྔ་ལྟས་སུ་གྱུར་བའི་ལམ་རྟགས་ཡིན་ཞེས་
ཟེར། ཁ་ཅིག་སེམས་འཁྲུལ་བའི་འཁྲུལ་སྣང་བན་བུན་ཡིན་པས་སྙིང་པོ་ཅི་ཡང་
མེད་ཅེས་ཟེར། ཁ་ཅིག་དེ་དག་འདུས་བྱས་ཡིན་ཅེས་ཟེར། ཁ་ཅིག་དེ་དག་
འདུས་མ་བྱས་ཡིན་ཞེས་ཟེར་བ་སོགས་སྒོམ་གྱི་ངོ་བོ་ལ་འཁྲུལ་བ་མང་དུ་སྨྲ་བར་
བྱེད་དོ། །”(ཤོག་གྲངས་༢༦༠)ཞེས་གསུངས། །
གོང་དུ་བཀོད་པ་དེའི་ཐོག་ནས་གངས་ཅན་ཡུལ་གྱི་སྔོན་བྱོན་མཁས་གྲུབ་
མང་པོས་སྒོམ་གྱི་ངོ་བོ་འཁྲུལ་བའི་ཕྱོགས་རེ་བའི་ལྟ་བའི་སྐྱོན་རྣམས་གསལ་བར་
515



བསྟན། དེ་དག་ གིས་ཞི་ གནས་ དང་ ལྷག་མཐོང་ཟུང་འབྲེལ་དུ་འཇོག་ པའི་
མཚམས་སོགས་ཀྱི་མིང་ཙམ་ཡང་མ་གྲགས་པ་མ་ཟད། ཕལ་ཆེ་བས་བྱིང་བ་ཕྲ་
མོ་ངོས་མ་ཟིན་པར། བྱིང་རྨུགས་དང་འཕྲོ་རྒོད་སོགས་ཀྱང་གཅིག་ཏུ་འཁྲུལ།
མདོར་ན་བྱིང་བ་དང་སྒོམ་གྱི་ཁྱད་པར་ཙམ་ཡང་གསལ་པོ་དབྱེ་མི་ཐུབ་པར་
གནས། སྒོམ་པའི་སྐབས་སུའང་ཕྱོགས་རེ་བའི་ལྟ་བ་བཟུང་ནས་འཇོག་སྒོམ་ཁོ་
ན་དགོས་ པར་ བསམས་ པ་ སོགས་ སྐྱོན་མང་དུ་ གནས་ པ་གསལ་པོར་རྟོགས་
ཐུབ། །
སྤྱིར་སྒོམ་ལ་དཔྱད་སྒོམ་སྟེ་སྟོང་ཉིད་སྒོམ་པའི་ཚུལ་དང་། འཇོག་སྒོམ་སྟེ་
སེམས་མི་འཕྲོ་བར་ནང་དུ་འཇོག་པའི་སྒོམ་ཟུང་དུ་འབྲེལ་བ་སྟེ་དཔྱད་སྒོམ་དང་
འཇོག་སྒོམ་རེ་མོས་བྱེད་པ་སོགས་ནང་གསེས་མང་དུ་མཆིས། མཉམ་མེད་ཙོང་
ཁ་པ་ཆེན་པོས། སྤྱིར་སྒོམ་ལ་འཇོག་སྒོམ་ཁོ་ན་དགོས་པ་བཀག་སྟེ་མཁས་པའི་
དབང་པོ་སློབ་དཔོན་ཀ་མ་ལ་ཤཱི་ལའི་སྒོམ་རིམ་སོགས་རྩ་བར་བཟུང་སྟེ་སྒོམ་གྱི་
ཐབས་ལམ་གྱི་གཞུང་ལུགས་ཞིབ་ཅིང་ཕྲ་བ་མང་དུ་གསུངས། མདོར་ན། རི་
བོ་དགེ་ལྡན་པའི་རིང་ལུགས་འཛིན་པའི་སྐྱེས་ཆེན་དམ་པ་རྣམས་ཀྱིས་ཞི་གནས་
དང་ལྷག་མཐོང་ཟུང་དུ་འབྲེལ་བ་དང་། དཔྱད་སྒོམ་དང་འཇོག་སྒོམ་བཟུང་དུ་
འབྲེལ་བ་སོགས་ཐུན་མོང་མ་ཡིན་པའི་བཞེད་པ་དང་གཞུང་ལུགས་དེ་དག་གྲུབ་
མཐའ་གཞན་ལས་ ཁྱད་དུ་འཕགས་ པའི་ རང༌ རྟགས་ གསལ་ པོར་ བསྟན་ པ་
བཅས་སོ། །
སྤྱོད་པའི་སྒོ་ནས་ཁྱད་དུ་འཕགས་པའི་རང་བཞིན་སྐོར། 《ཐུའུ་ཀྭན་
གྲུབ་མཐའ》ལས་“ ཐོད་སྔ་མ་ཕལ་ཆེར་འདི་སྐད་དུ། མྱོས་འགྱུར་གྱི་བཏུང་བ་
དང་། ཕྱི་དྲོའི་ཁ་ཟས་སྤོང་བ་སོགས་འདུལ་བ་ལས་གསུངས་པ་ནི་ཐེག་པ་འོག་
མ་དམན་པ་ལ་མོས་པ་དག་གི་དབང་དུ་བྱས་པ་ཡིན་གྱི། ཐེག་པ་གོང་མ་དང༌
སེམས་ཀྱི་རང་ངོ་ཤེས་པ་ལ་དེ་འདྲ་བ་འཆིང་བྱེད་ཡིན་པས་དགོས་པ་མེད་དོ་
ཞེས་ཟེར་ཞིང༌།”(ཤོག་གྲངས་ ༣༦༤）ཞེས་གསུངས། དེར་བརྟེན་སྐབས་དེར་
516



བོད་ཁ་བ་ཅན་གྱི་ཡུལ་དུ་སངས་རྒྱས་བསྟན་པ་མིང་ཙམ་དུ་གྱུར་བ་དང་། ཆོས་
བྱེད་སྐྱེས་བུ་མང་པོ་ཁྱིམ་པ་ཡ་ རབས་ཀྱི་གནས་ལས་ཀྱང་བྲལ་ཏེ་ངོ་ཚ་བའི་
གནས་སུ་ལྷུངས། མཉམ་མེད་ཙོང་ཁ་པ་ཆེན་པོའི་རྣམ་ཐར་དད་པའི་འཇུག་
ངོགས་ལ་བཀོད་པར་གཞིགས་ན། ཙོང་ཁ་པ་ཆེན་པོ་མ་བྱོན་པའི་གོང་ཙམ་དུ་
བོད་ཁ་བ་ཅན་གྱི་ཡུལ་དུ་སངས་རྒྱས་བསྟན་པ་གཟུགས་བརྙན་ཙམ་ཞིག་ལྷག་
མར་གྱུར་ཏེ། སྡོམ་པ་འབོག་པའི་སྐབས་བརྟན་མཁས་ཀྱི་ཡོན་ཏན་གཉིས་ལྡན་
ལྟ་ཅི། བསྙེན་རྫོགས་ཙམ་ཡང་མ་སྒྲུབ་པར་གཞན་གྱི་མཁན་པོ་བྱེད་པ་དང་།
མཚམས་ཀྱི་ནང་དེར་ལས་གྲལ་དུ་མ་གཏོགས་པའི་དགེ་སློང་མང་པོ་བསྡད་ནས་
བྱ་བ་གཞན་བྱེད་པ་དང་། ལས་གྲལ་དུ་གཏོགས་པ་རྣམས་ཀྱང་ཆ་ལུགས་དང་
སྤྱོད་ལམ་ཐ་དད་པ་སོགས་མི་མཐུན་པ་གཉིས་དང་མ་བྲལ་བ་ཁོ་ན་བྱེད་པ་དང་།
བསྒྲུབ་པ་བྱས་ཀྱང་ཐོག་མ་ནས་ཆང་དང་། ཕྱི་དྲོའི་ཁ་ཟས་ལྟ་བུ་སྤོང་མི་ཐུབ་
སྙམ་པའམ་ཞག་འགའ་ཞིག་ཙམ་སྤོང་རྩིས་བྱེད་པ་སོགས་ཉེས་པ་ལྔ་དང་མ་བྲལ་
བར་གནས། ངེས་པར་དུ་ལྡན་དགོས་པའི་རྟགས་དང་ཆ་བྱད་ཙམ་ཡང་མེད་
པར། གོས་ལ་ལྷན་པ་རེ་དང་ལྷུང་བཟེད་ཀྱི་ཚབ་ཏུ་ཕོར་པས་བྱེད་པ་། དུས་
མིན་གྱི་ཁ་ཟས་ཟ་བ། གླུ་གཞས་གཏོང་བ། བྲོ་གར་འཁྲབ་པ་སོགས་བག་མེད་
ཀྱི་འཚོ་བར་རོལ་ཞིང་ངོ་ཚ་ཁྲེལ་གྱི་གནས་སུ་གྱུར། མཉམ་མེད་ཙོང་ཁ་པ་ཆེན་
པོས་དེ་ལྟ་བུའི་ཉམས་ཐག་གི་སྣང་ཚུལ་གཟིགས་པས་ཐུགས་ཀྱིས་མ་བཟོད་པར་
སངས་རྒྱས་ཀྱི་བསྟན་པའི་གཞི་མ་ནི་ལྷག་པ་ཚུལ་ཁྲིམས་ཀྱི་བསླབ་ པའོ་ཞེས་
གསུངས། དེའི་ཕྱིར་ལྷག་པ་ཚུལ་ཁྲིམས་ཀྱི་བསླབ་པ་ནི་ཡོན་ཏན་ཐམས་ཅད་ཀྱི་
གཞི་རྟེན་ནམ་རྩ་བ་ཡིན་ཞིང་། དེ་ལ་བརྟེན་ནས་ཏིང་ངེ་འཛིན་དང་། དེ་ལས་
ཤེས་རབ་སྐྱེ་བས་བསླབ་གསུམ་གྱི་གོ་རིམ་ངེས་ པ་དང་། ལྷག་པར་ཏིང་ངེ་
འཛིན་གྱི་བསླབ་པ་ལ་ཚུལ་ཁྲིམས་རྣམ་པར་དག་པའི་གཞིར་དགོས་པའི་རྩ་བའི་
རྒྱུ་མཚན་ནི། ཏིང་ངེ་འཛིན་སྒྲུབ་བྱེད་ཀྱི་གཙོ་བོ་དྲན་ཤེས་ཡིན་ལ། དེ་ཡང་
ཚུལ་ཁྲིམས་ཀྱི་མཐུ་ལས་བྱུང་བ་གསལ་པོར་བསྟན། ལམ་རིམ་ཆེན་མོ་ལས།
517



ཚུལ་ཁྲིམས་ནི་རྩ་བ་སྟེ་གཞན་གཉིས་དེ་ལས་འབྱུང་བའི་ཕྱིར་རོ་ཞེས་གསུངས།
དེར་བརྟེན་མཉམ་མེད་ཙོང་ཁ་པ་ཆེན་པོས། ཁྱིམ་པ་ཡ་རབས་ཀྱི་སྤྱོད་ཚུལ་
ལས་བྲལ་བའི་བག་མེད་སྤྱོད་པའི་སྣང་ཚུལ་ལ་ལུས་ཆོས་ཀྱིས་ཚར་བཅད་དེ་
གངས་ཅན་ཡུལ་དུ་སངས་རྒྱས་བསྟན་པ་ཉམས་པ་སོར་ཆུད་དང་མི་ཉམས་གོང་
སྤེལ་གྱི་སྒོ་ནས་ཆོས་ཐམས་ཅད་རྣམ་པར་དག་པའི་སྲོལ་ཆེན་པོ་བཙུགས་ཤིང་
ཆེས་ཆེར་རྒྱས་པའི་སྒོ་ནས་རྒྱལ་བའི་བཀའ་དྲིན་ལས་བསླབ་གསུམ་ཚུལ་ཁྲིམས་
རྣམ་པར་དག་པའི་ཉམས་ལེན་གྱི་སྲོལ་གཏོད་དེ་རི་བོ་དགེ་ལྡན་པའི་རིང་ལུགས་
འཛིན་པའི་གྲུབ་མཐའ་དེར་སུས་ཀྱང་འགྲན་པར་དཀའ་བའི་གནས་སུ་གྱུར་ཏེ་
འཇིག་རྟེན་ཡུལ་གྲུ་ཀུན་ཏུ་སྙན་པའི་མཚན་བཟང་གང་སར་ཁྱབ་པ་བཅས་
སོ། །
མདོར་ན། ཟབ་མོ་ནང་དོན་རིག་པ་ནི། ཐོག་མར་རྒྱ་གར་འཕགས་པའི་
ཡུལ་དུ་སྟོན་པ་བཅོམ་ལྡན་འདས་ཀྱིས་བསྟན་པའི་དབུ་བརྙེས། རྟོག་གེ་པའི་
རིང་ལུགས་འཛིན་པ་རྣམས་ལུང་དང་རིག་པས་ཚར་བཅད། སངས་རྒྱས་ཀྱི་
བསྟན་པའི་ཉི་མ་ཤར། སྟོན་པ་ཤཱཀྱ་ཐུབ་པ་དགོངས་པ་མྱ་ངན་ལས་འདས་
རྗེས། དགྲ་བཅོམ་པ་རྣམས་ཀྱིས་བཀའ་བསྡུ་ཐེངས་བཞི་ཚོགས་ཏེ་བཀའ་སྡེ་
སྣོད་ཀྱི་གཞུང་ལུགས་རྒྱ་ཆེར་སྤེལ། །
དེ་ནས་བོད་དུ་སངས་རྒྱས་བསྟན་པ་ཇི་ལྟར་དར་བའི་སྐོར་ལ། བོད་ཀྱི་
སྔོན་བྱོན་མཁས་པ་རྣམས་ཀྱིས་མཛད་པའི་ཆོས་འབྱུང་དེབ་ཐེར་མང་ཆེ་བར་ལྷ་
ཐོ་ཐོ་རིའི་སྐུ་དུས་སུ་རྒྱ་གར་འཕགས་པའི་ཡུལ་ནས་ནང་རིག་པའི་གཞུང་ལུགས་
བོད་དུ་དར་ནས་སངས་རྒྱས་བསྟན་པའི་དབུ་བརྙེས། ཆོས་རྒྱལ་སྲོང་བཙན་
སྒམ་པོའི་སྐུ་དུས་སུ་སངས་རྒྱས་བསྟན་པའི་སྲོལ་བཏོད། ཁྲི་སྲོང་ལྡེ་བཙན་གྱི་
སྐུ་དུས་སུ་སངས་རྒྱས་བསྟན་པ་དར་ཞིང་རྒྱས་པར་འཕེལ་ཞེས་འཁོད། དེ་ནི་
ལྷ་ཐོ་ཐོ་རི་སྙན་ཤལ་གྱི་སྐུ་དུས་ཏེ་བོད་ཆུ་སྦྲུལ་(སྤྱི་ལོ333)ལོར། པཎྜི་ཏ་བློ་
སེམས་འཚོ་དང་ལོ་ཙཱ་བ་ལི་ཐེ་སི་རྣམ་གཉིས་ཀྱིས་སྤང་ཀོང་ཕྱག་རྒྱ་དང་། མདོ་
518



སྡེ་ཟ་མ་ཏོག ཡིད་དུ་འོང་བའི་གླེགས་བམ་རྣམ་གཉིས། གསེར་གྱི་མཆོད་རྟེན་
མུ་དྲའི་ཕྱག་རྒྱ། ཚིན་ཏ་མ་ཎིའི་རྐོས་ཕོར་བཅས་ སྐུ་ གསུང་ ཐུགས་ཀྱི་རྟེན་
རྣམས་བོད་དུ་གདན་དྲངས་ཏེ་སངས་རྒྱས་བསྟན་པའི་དབུ་བརྙེས། དེ་ནས་
བོད་ཀྱི་སྤྱི་ཚོགས་གོང་དུ་འཕེལ་བ་དང་། ཕྱི་ནང་གི་རྒྱུ་རྐྱེན་མང་པོར་བརྟེན་
ནས་སྲོང་བཙན་སྒམ་པོའི་སྐུ་དུས་སུ་སངས་རྒྱས་བསྟན་པའི་སྲོལ་བཏོད། རྒྱ་
བཟའ་ཀོང་ཇོ་མཚོ་ཡི་པདྨ་དང་། བལ་བཟའ་ཁྲི་བཙུན་རྣམ་གཉིས་ཀྱི་རམ་
འདེགས་འོག་དགའ་བཞི་འཕྲུལ་སྣང་གཙུག་ལག་ཁང་དང་། རྒྱ་སྟག་ར་མོ་ཆེ་
སོགས་བསྟན་པའི་གཙུག་ལག་ཁང་མང་དུ་བཞེངས། ལོ་པཎ་མང་པོ་བོད་དུ་
གདན་དྲངས་ཏེ་བཀའ་བསྟན་གཞུང་ལུགས་མང་པོ་བོད་དུ་བསྒྱུར། དེ་ནས་མི་
རབས་ལྔ་ཡི་དུས་ཏེ་ཁྲི་སྲོང་ལྡེ་བཙན་གྱི་སྐུ་དུས་སུ་སངས་རྒྱས་བསྟན་པ་དར་
ཞིང་རྒྱས་པར་སྤེལ་བ་སྟེ། རྒྱ་གར་འཕགས་པའི་ཡུལ་ནས་མཁན་སློབ་གཉིས་སྔ་
རྗེས་སུ་བོད་དུ་གདན་དྲངས། སངས་རྒྱས་ཆོས་ལུགས་ཀྱི་དགོན་སྡེ་དང་པོ་
བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་བཞེངས། སད་མི་
བདུན་དང༌། དེ་ནས་བཙན་པོའི་སྐུ་འཁོར་སོགས་པ་བོད་མི་མང་པོ་རབ་ཏུ་
བྱུང་ནས་དགེ་འདུན་གྱི་སྡེ་བཙུགས། སྔགས་འཆང་ངྷརྨ་ཀི་ལྡི་དང་། བི་མ་ལ་
མི་ཏྲ། ཤན་གརྦ། བི་ཤུད་སི་ཧམ་སོགས་མདོ་སྔགས་ཀྱི་མཁས་པ་མང་པོ་བོད་
དུ་གདན་ དྲངས། སྒྲ་ བསྒྱུར་ ལོ་ཙཱ་ བ་ བི་ རོ་ཙཱ་ ན་ དང༌། ཁ་ ཆེ་ ཨཱ་ ནནྡ།
གཉགས་ཀུམཱ་ར། ཀ་ཅོག་ཞང་གསུམ་ལ་སོགས་པའི་ལོ་པཎ་མང་པོས་ སྣོད་
གསུམ་གྱི་བཀའ་བསྟན་མང་པོ་བོད་དུ་བསྒྱུར། སངས་རྒྱས་བསྟན་པ་དར་ཞིང་
རྒྱས་པར་སྤེལ། དེ་ནས་ཁྲི་གཙུག་ལྡེ་བཙན་རལ་པ་ཅན་གྱི་སྐུ་དུས་སུ་འུ་ཤང་རྡོ་
དཔེ་མེད་བཀྲ་ཤིས་དགེ་འཕེལ་གཙུག་ལག་ཁང་བཞེངས། རྒྱ་གར་འཕགས་
པའི་ཡུལ་ སོགས་ནས་ལོ་པཎ་མང་པོ་བོད་དུ་གདན་དྲངས། ལོ་ཙཱ་བ་སྐ་བ་
དཔལ་བརྩེགས་དང༌། ཅོག་རོ་ཀླུ་ཡི་རྒྱལ་མཚན། ཞང་ཡེ་ཤེས་སྡེ་སོགས་ཀྱིས་
བཀའ་བསྟན་གཞུང་ལུགས་མང་པོ་བོད་དུ་བསྒྱུར། གསུང་རབས་སྔ་བསྒྱུར་
519



རྣམས་ལ་དག་བཅོས་དང་། སྐད་གསར་བཅད་ཀྱིས་གཏན་ལ་ཕབ། བཙན་པོ་
འདི་སངས་རྒྱས་ཆོས་ལུགས་ལ་ཤིན་ཏུ་དད་པས་དབུའི་རལ་པ་གཡས་གཡོན་གྱི་
སྣ་ལ་དར་ཡུག་བཏགས། དེ་ཡི་སྟེང་དུ་དགེ་འདུན་བཞུགས་པར་མོས་ལ་དགེ་
འདུན་དབུ་ སྡེ་ གཉིས་ ཞེས་ གྲགས། སྐབས་དེར་ སངས་ རྒྱས་ བསྟན་ པ་ སྔར་
བཞིན་དར་ཞིང་རྒྱས་པར་འཕེལ། །
དེ་ནས་ གླང་དར་མས་གཅུང་པོ་ཁྲི་རལ་པ་ཅན་བཀྲོངས་ཏེ་སྲིད་ཁྲིར་
འཁོད་མ་ཐག་ཏུ་སངས་རྒྱས་ཆོས་ལུགས་ལ་རྩ་མེད་རང་བཞིན་ལྡན་པའི་རྡུང་
རྡེག་ཚབས་ཆེན་བཏང་སྟེ་སངས་རྒྱས་བསྟན་པ་རླུང་གི་དབུས་ན་གནས་པའི་
མར་མེ་ལྟ་བུར་གྱུར། །
དེ་ནས་སངས་རྒྱས་བསྟན་པ་ཕྱི་དར་གྱི་དུས་སུ་ཐོག་མར་བསྟན་པའི་མེ་རོ་
སྨད་ནས་བླངས་ཤིང༌། དེ་ཡང་ལྕགས་བྱ་(སྤྱི་ལོ841)ལོར་སངས་རྒྱས་བསྟན་
པ་བསྣུབས་འགོ་ཚུགས་ནས། ས་བྱ་(སྤྱི་ལོ949)ལོར་བསྟན་པའི་མེ་རོ་བླངས་
པའི་བར་མི་ལོ་བརྒྱ་དང་བརྒྱུད་རིང་བོད་རུ་བཞི་ན་དགེ་སློང་མེད་པར་གྲགས།
འོན་ཀྱང་སྤུ་རངས་ཀྱི་བཙད་པོ་ལྷ་བླ་མ་ཡེ་ཤེས་འོད་དང་། དབུ་རུའི་ཁྲི་ལྡེ་
མགོན་བཙན། བསམ་ཡས་ཀྱི་མངའ་བདག་ཚ་ན་ཡེ་ཤེས་རྒྱལ་མཚན་རྣམ་
གསུམ་གྱི་བཀའ་དྲིན་ལས་སངས་རྒྱས་བསྟན་པའི་མེ་རོ་བླངས། ཐོག་མར་སྨད་
ནས་འདུལ་བའི་བསྟན་པ་དར། དམར་གཡོ་གཙང་གསུམ་སྟེ་དམར་ཤཱཀྱ་མུ་ནེ་
དང༌། གཡོ་དགེ་བའི་འབྱུང་གནས། གཙང་རབ་གསལ་བཅས་དང་། བླ་
ཆེན་དགོངས་པ་རབ་གསལ། དབུས་གཙང་མི་བདུན་སོགས་བསྟན་པ་སྤེལ་
བར་བཀའ་དྲིན་ལྷག་པར་ཆེ་བའི་མཁས་གྲུབ་དུ་མ་རིམ་གྱིས་བྱོན། ཁྱད་པར་
དུ་བླ་ཆེན་དགོངས་པ་རབ་གསལ་ནི་ཐམས་ཅད་ཀྱི་མེས་པོ་ལྟ་བུར་གྱུར། འོན་
ཀྱང་མི་ལོ་བརྒྱ་ལྷག་ཙམ་རིང་སངས་རྒྱས་བསྟན་པ་ཉམས་ཞན་དུ་སོང་བ་དང་།
རྒྱལ་སྲིད་སིལ་བུར་སོང་སྟབས་ལུང་པ་རེར་བླ་མ་རེ། བླ་མ་རེར་ཆོས་ལུགས་རེ་
ཟེར་བའི་གནའ་གཏམ་ལྟར། ཆོས་ལུགས་ཀྱི་གཞུང་དང༌། ལྟ་སྒོམ་སྤྱོད་སོགས་
520



ལ་རང་སོ་སོའི་འདོད་ཚུལ་ལྟར་བྱ་ཐབས་སྣ་ཚོགས་སྤེལ་བཞིན་གནས། སྐབས་
དེར་ལྷ་བླ་ མ་ བྱང་ཆུབ་འོད་ཀྱིས་ལྷ་བཙུན་ཡེ་ཤེས་འོད་ཀྱི་ཞལ་ཆེམས་ལྟར།
ནག་ཚོ་ལོ་ཙཱ་བ་ཚུལ་ཁྲིམས་རྒྱལ་བ་རྒྱ་གར་འཕགས་པའི་ཡུལ་དུ་ཇོ་བོ་རྗེ་གདན་
དྲངས་བར་མངགས། ནག་ཚོ་ལོ་ཙཱ་བ་སྐུ་འཁོར་ལྔས་དཀའ་ངལ་ཇི་སྙེད་པ་
ཁྱད་དུ་སད་ནས་ཇོ་བོ་རྗེ་དཔལ་ལྡན་ཨ་ཏི་ཤ་བོད་དུ་གདན་དྲངས། དེ་ནས་ཇོ་
བོ་རྗེ་སྐུ་འཁོར་རྣམས་མང་ཡུལ་དང༌། མངའ་རིས་གུང་ཐང་བརྒྱུད་ཆུ་རྟ་(སྤྱི་ལོ
1042)ལོར་གུ་གེར་ཕེབས། ལྷ་བླ་མ་བྱང་ཆུབ་འོད་དང་ལོ་ཆེན་རིན་ཆེན་
བཟང་པོ་སོགས་མཁས་བཙུན་དུ་མས་བསུ་བ་གཟབ་རྒྱས་གནང་། ཐོག་མར་ལྷ་
བླ་མ་བྱང་ཆུབ་འོད་ཀྱིས་ཞུ་རྟེན་གསེར་སྲང་མང་པོ་ཕུལ་ཏེ་ཞུ་བ་ལན་གསུམ་
ཞུས་སྟབས་བྱང་ཆུབ་ལམ་སྒྲོན་གསུངས། དེ་ནས་མངའ་རིས་ སུ་ལོ་གསུམ་
བཞུགས་རིང་བོད་སྟོན་མང་པོ་ཆོས་ཞུ་བར་ཕེབས་པས་བཀའ་གདམས་མན་
ངག་དུ་མ་གསུངས། ལོ་གསུམ་ནས་འཕགས་ཡུལ་དུ་ཕྱིར་ཕེབས་གནང་རྒྱུ་
མཛད་ཀྱང་སྐབས་དེར་འཕགས་ཡུལ་དུ་སངས་རྒྱས་ཆོས་ལུགས་ པར་གནོད་
འཚེ་ཆེན་པོ་བཏང་སྟབས་ཕྱིར་ལོག་གནང་མི་ཐུབ་པར་བོད་སྟོན་རྣམས་ཀྱི་རེ་
འདུན་ལྟར་དབུས་གཙང་ཁུལ་དུ་ཕེབས་ནས་སངས་རྒྱས་བསྟན་པ་དར་ཞིང་
རྒྱས་པར་སྤེལ། རབ་བྱུང་དང་པོའི་ཤིང་རྟ་(སྤྱི་ལོ1054)ལོར་ཇོ་བོ་རྗེ་དཔལ་
ལྡན་ཨ་ཏི་ཤ་མཉེས་ཐང་དུ་སྐུ་བདེ་བར་གཤེགས། །
དེ་ནས་གངས་ཅན་བོད་ཀྱི་ཡུལ་དུ་མཁས་གྲུབ་རྣམས་ཀྱི་བཞེད་པ་མི་འདྲ་
བར་བརྟེན་ལོ་རྒྱུས་ཀྱི་དུས་མཚམས་སོ་སོར་རྙིང་མ་བ་དང༌། བཀའ་གདམས་
པ། བཀའ་བརྒྱུད་པ། ཞི་བྱེད་པ། ས་སྐྱ་བ། ཇོ་ནང་པ། དགེ་ལུགས་པ་
སོགས་ཆོས་ལུགས་གྲུབ་མཐའ་མང་ཙམ་བྱུང་ཞིང་། གྲུབ་མཐའ་དེ་རྣམས་ལོ་
རྒྱུས་དུས་ མཚམས་ ཁག་ལ་ བསྟན་ པར་ འཕེལ་ གྲིབ་ མང་ ཙམ་ བྱུང་ བ་ བཅས་
སོ། ། ། །
521



ལེའུ་བཅུ་གཅིག་པ། སྒྲ་རིག་པའི་ནང་ཚན་
རིག་གནས་ཆུང་བ་ལྔའི་སྐོར། །
དང་པོ། སྙན་ངག་གི་སྐོར། །
གཅིག སྙན་ངག་ཅེས་པའི་ཐ་སྙད་ཀྱི་གོ་དོན་སྐོར། །
མཁས་དབང་དུང་དཀར་བློ་བཟང་འཕྲིན་ལས་ཀྱི་གསུང་ལས་“སྤྱིར་ན་
སྙན་ངག་ནི་འཇིག་རྟེན་ཁམས་སུ་གནས་པའི་འཚོ་བ་དངོས་ཀྱི་སྣང་ཚུལ་སྣ་
ཚོགས་པ་ཞིག་མི་རྣམས་ཀྱི་བསམ་བློར་ཤར་བ་དེ་གཟུགས་སུ་བཀོད་པའི་ཚིག་
སྦྱོར་སྙན་ཞིང་འཇེབས་པ་ཞིག་ལ་ཟེར། དེ་ལ་སྙན་ངག་གི་རིགས་པའི་གཞུང་
ལུགས་དང་། གཞུང་ལུགས་དེ་ གཞིར་བཟུང་ ནས་ བརྩམས་ པའི་ སྙན་ངག་
དངོས་བཅས་གཉིས་ཡོད་ཅེས་གསུངས། དེ་ནི་གནའ་བོའི་དུས་ནས་འཇིག་
རྟེན་ཁམས་སུ་མི་རྣམས་ཀྱི་འཚོ་བ་དངོས་དང་བསམ་བློའི་འཆར་སྣང་མཚོན་
པའི་ཚིག་སྙན་ལ་དོན་ཟབ་པའི་རིག་པའི་གནས་ཤིག་ཡིན་པ་དང་། སྤྱི་ཚོགས་
གོང་དུ་འཕེལ་བ་དང་སྦྲགས་ཕྱིས་སྙན་ངག་གི་གཞུང་ལུགས་བོད་དུ་དར་བ་
དང༌། གཞུང་ལུགས་དེ་གཞིར་བཟུང་བོད་ཀྱི་མཁས་པ་རྣམས་ཀྱིས་བརྩམས་
པའི་སྙན་ཚིག་ཀྱང་ཤིན་ཏུ་མང་བ་བཅས་སོ། ། ”
གཉིས། སྙན་ངག་གི་བརྗོད་བྱ་གཙོ་བོ་གང་ཡིན་ཞེ་ན། ། །
བཙུན་པ་ཚུལ་ཁྲིམས་རིན་ཆེན་གྱིས་མཛད་པའི་《བོད་ཀྱི་རིག་གནས་ལྔའི་
རྣམ་གཞག》ལས་“ སྙན་དངགས་ཀྱི་བསྟན་བཅོས་ནི། ལུས་ བཤད་པ་དང༌།
522



རྒྱུན་བཤད་པ། སྐྱོན་སེལ་བ་བཤད་པ་སྟེ་གསུམ་ལ་ཚིགས་སུ་བཅད་པ་དང༌།
ལྷུག་པ་དང་། སྤེལ་བ་སྟེ་གསུམ་མོ། ། རྒྱན་ལ་ཐུན་མོང་མ་ཡིན་པའི་རྒྱན་གྱི་
འདོད་ལ་རྣམ་པར་དབྱེ་བ་དང་། ཐུན་མོང་བ་དོན་རྒྱན་སོ་ལྔ་དང༌། སྒྲ་རྒྱན་
བྱ་སླ་བྱ་དཀའ་བ་ལ་སོགས་པ་དང༌། གབ་ཚིག་གི་རྒྱན་དང་། དེ་དག་གི་རྣམ་
འགྱུར་རྣམས་ སོ། ། སྐྱོན་ སེལ་བ་ནི། དོན་ཉམས་དོན་འགལ་དོན་གཅིག་
པ། ། ཐེ་ཚོམ་ཅན་དང་རིམ་པ་ཉམས། ། སྒྲ་དམན་གཅོད་མཚམས་ཉམས་པ་
དང༌། ། སྡེབ་སྦྱོར་ཉམས་དང་མཚམས་སྦྱོར་བྲེལ། ། ཡུལ་དུས་སྒྱུ་རྩལ་འཇིག་
རྟེན་དང༌། ། ལུང་ རིག་དག་ དང་འགལ་ བ་ སྟེ། ། སྐྱོན་ བཅུ་དེ་ དག་ སྙན་
དངགས་དང་། ། སྙན་དངགས་མཁན་གྱིས་རྣམ་པར་སྤང་། །”(ཤོག་ ༣༨ -
༣༩) ཞེས་ གསུངས། དེ་ ནི་ སྙན་ ངག་ གི་ བརྗོད་ བྱ་ གཙོ་ བོ་ རྣམས་ མཐར་
གཏུགས་ནས་བཤད་ན། ལུས་དང་། རྒྱུན། སྐྱོན་བཅས་གསུམ་ལ་འདུས་པ་
དང༌། སྙན་ངག་གི་ལུས་ཞེས་པའི་གོ་དོན་ནི། སྨྲ་བ་པོའི་བརྗོད་འདོད་ཀྱི་
དངོས་པོ་གང་དང་གང་ཡིན་པ་དེ་རྗོད་བྱེད་ཚིག་གི་ཕྲེང་བར་སྤེལ་བའི་ཚིག་
སྦྱོར་དེ་ཡིན་ཏེ། དཔེར་ན། གང་མཛེས་པར་བྱ་བའི་གཞི་སྐྱེས་བུ་རང་གི་ལུས་
དང་འདྲ་བ་ཞིག་གོ་ཞེས་གསུངས། དེ་ལའང་ཚིག་སྦྱོར་གྱི་རྣམ་པའི་སྒོ་ནས་
དབྱེ་ན། ཚིག་རྐང་བཅད་པའི་ཚིགས་བཅད་དང་། ཚིག་རྐང་མ་བཅད་པའི་
ཚིག་ལྷུག བཅད་ལྷུག་གཉིས་ཀ་ཟུང་དུ་འབྲེལ་ བའི་ སྤེལ་མ་བཅས་ གསུམ་
མོ། ། དེ་བཞིན་སྙན་ངག་གི་རྒྱན་ཞེས་པ་བརྗོད་བྱའི་དོན་གང་ཡང་རུང་བ་ཞིག་
མཚོན་པའི་ཚིག་སྦྱོར་དེ་ཉིད་མཛེས་པར་བྱེད་པའི་རྒྱུན་དེ་ལའང་ནང་གསེས་
དབྱེ་ན། ཐུན་མོང་མ་ཡིན་པའི་རྒྱན་བཅུ་དང་། ཐུན་མོང་གི་རྒྱན་དོན་རྒྱན་སོ་
ལྔ་དང་། སྒྲ་རྒྱན་རིགས་མང་བ། གབ་ཚིག་གི་རྒྱན་བཅུ་དྲུག སྐྱོན་སེལ་བཅུ་
བཅས་ཡིན་ཞིང༌། དེ་དག་མཚན་ཙམ་སྨོས་པ་ནི་འདི་ལྟར། ཐུན་མོང་མ་ཡིན་
པའི་རྒྱན་བཅུ་ནི། སྦྱར་བའི་རྒྱན་དང༌། རབ་དྭངས་ཀྱི་རྒྱན། མཉམ་ཉིད་ཀྱི་
རྒྱན། སྙན་ པ། ཤིན་ ཏུ་ གཞོན་ པ། དོན་ གསལ། རྒྱ་ ཆེ་བ། བརྗིད་ པ།
523



མཛེས་པ། ཏིང་ངེ་འཛིན་བཅས་དང༌། ཐུན་མོང་གི་རྒྱན་དོན་རྒྱན་སོ་ལྔ་ནི།
རང་བཞིན་ བརྗོད་ པའི་ རྒྱན་ དང༌། དཔེའི་ རྒྱན། གཟུགས་ ཅན་ གྱི་ རྒྱན།
གསལ་བྱེད་ཀྱི་རྒྱན། བསྐོར་བའི་རྒྱན། འགོག་པའི་རྒྱན། དོན་གཞན་བཀོད་
པའི་རྒྱུན། ལྡོག་པ་ཅན་གྱི་རྒྱན། སྲིད་པ་ཅན་གྱི་རྒྱན། བསྡུས་བརྗོད་ཀྱི་རྒྱན། །
ཕུལ་བྱུང་བརྗོད་པའི་རྒྱུན། རབ་བཏགས་ཀྱི་རྒྱན། རྒྱུའི་རྒྱུན། ཕྲ་མོའི་རྒྱུན། །
ཆའི་རྒྱན། རིམ་ པ་ ཅན་ གྱི་ རྒྱན། དགའ་བའི་ རྒྱན། ཉམས་ ལྡན་ གྱི་ རྒྱན།
གཟི་བརྗིད་ཅན་གྱི་རྒྱུན། རྣམ་ གྲངས་བརྗོད་པའི་རྒྱན། ཀུན་ཕན་གྱི་རྒྱན། །
རྒྱ་ཆེ་བའི་རྒྱན། བསྙོན་དོར་གྱི་རྒྱུན། སྦྱར་བའི་རྒྱུན། ཁྱད་པར་བརྗོད་པའི་
རྒྱན། མཚུངས་སྦྱོར་གྱི་རྒྱན། འགལ་བའི་རྒྱན། སྐབས་མིན་བསྟོད་པའི་རྒྱན།
ཟོལ་བསྟོད་ཀྱི་རྒྱན། ངེས་བསྟན་གྱི་རྒྱན། ལྷན་ཅིག་བརྗོད་པའི་རྒྱན། ཡོངས་
བརྗེས་ཀྱི་རྒྱན། ཤིས་བརྗོད་ཀྱི་རྒྱན། རབ་སྤེལ་གྱི་རྒྱུན། དགོངས་པ་ཅན་གྱི་
རྒྱན་བཅས་སོ། ། ཡང་སྒྲ་རྒྱན་གྱི་ནང་གསེས་དབྱེ་ཚུལ་སྐོར་ལ་མཁས་པ་རྣམས་
ཀྱི་དགོངས་ཚུལ་མི་འདྲ་བ་མང་ཡང་དོན་དུ་རྩ་བའི་དབྱེ་བ་རྣམ་པ་གསུམ་ལ་
བསྡུས་པ་སྟེ། ཡི་གེ་བསྐོར་བའི་ཟུང་ལྡན་དང༌། བྱ་དཀའ་བའི་རྣམ་གྲངས་
གཞན། དབྱངས་སོགས་ངེས་པའི་བྱ་དཀའ་བ་བཅས་སོ། །
གབ་ཚིག་གི་རྒྱུན་བཅུ་དྲུག་ནི། ཀུན་ཏུ་ཚོགས་པའི་གབ་ཚིག་དང༌། སླུ་
བྱེད་ཀྱི་ གབ་ཚིག རིམ་ པ་ བྲལ་ བའི་ གབ་ཚིག རབ་ བཅོམ་ གྱི་ གབ་ཚིག
མཐུན་པའི་གཟུགས་ཀྱི་གབ་ཚིག རྩུབ་མོའི་གབ་ཚིག གྲངས་ཀྱི་གབ་ཚིག
རབ་བཏགས་ཀྱི་གབ་ཚིག མིང་དུ་འདུས་པའི་གབ་ཚིག བསྒྲིབས་པའི་གབ་
ཚིག མཐུན་པའི་སྒྲའི་གབ་ཚིག རྨོངས་པའི་གབ་ཚིག ཡོངས་འཕྲོག་གི་
གབ་ཚིག གཅིག་བསྒྲིབས་པའི་གབ་ཚིག གཉིས་ཀ་བསྒྲིབས་པའི་གབ་ཚིག
ཡོངས་སུ་འདྲེས་པའི་གབ་ཚིག་བཅས་སོ། དེ་བཞིན་སྐྱོན་སེལ་བཅུ་ནི། དོན་
ཉམས་པ་དང་། དོན་འགལ་བ། དོན་གཅིག་པ། ཐེ་ཚོམ་ཅན། གོ་རིམ་
ཉམས་པ། སྒྲ་ཉམས་པ། གཅོད་མཚམས་ཉམས་པ། སྡེབ་སྦྱོར་ཉམས་པ།
524



མཚམས་སྦྱོར་ཉམས་པ། ཡུལ་དུས་སོགས་དང་འགལ་བ་བཅས་སོ། །
གསུམ།	འཕགས་ཡུལ་དང་གངས་ཅན་ཡུལ་དུ་སྙན་ངག་ཇི་
ལྟར་དར་ཚུལ་སྐོར། །
སྙན་ངག་ནི་ལོ་རྒྱུས་ཧ་ཅང་ཡུན་རིང་བའི་རིག་གནས་ཆུང་བ་ལྔའི་ཡ་གྱལ་
ཞིག་ཡིན་ལ། མི་རྣམས་ཀྱི་འཚོ་བའི་ལག་ལེན་དངོས་ཀྱི་ནང་ནས་བྱུང་བའི་
རིག་པའི་གནས་ཤིག་ཡིན། དེ་ཡང་སྙན་ངག་ཐོག་མར་ཇི་ལྟར་དར་བའི་སྐོར་
ལ། ཀོང་སྤྲུལ་ཡོན་ཏན་རྒྱ་མཚོས་མཛད་པའི་《ཤེས་བྱ་ཀུན་ཁྱབ》ལས་“ སྙན་
དངགས་ཕྱི་པར་གྲགས་ཆེ་བྷ་ར་ཏ། ། ཕོ་ཉ་བརྒྱུད་སོགས་ནག་མོའི་ཁོ་བོས་
བྱས། ། མེ་ལོང་དཎྜིས་མཛད་ལ་རྒྱ་འགྲེལ་མང་། ། ཚིག་རྒྱན་གྱི་བསྟན་བཅོས་
སྙན་དངགས་ནི་ཕྱི་རོལ་པའི་གྲུབ་ མཐའ་སྨྲ་བ་རྣམས་ལའང་གྲགས་ཆེ་བས།
སྔོན་སྐྱེ་དགུའི་ཚེ་ལོ་ཉི་ཁྲི་ཐུབ་པའི་དུས་དྲང་སྲོང་རྒྱས་པས་བརྩམས་ཏེ་ཚོགས་
བདག་གིས་ཡིག་མཁན་བྱས་པར་གྲགས་པའི་བསྟན་བཅོས་བྷ་ར་ཏ་ཟློ་ཀ་འབུམ་
ལྷག་ཡོད་པ་དང༌། མེ་བཞིན་འཇུག་པའི་བུ་མོས་བྱས་པའི་སྙན་དངགས་སྒོམ་
པའི་ཆོས་དང༌། གྲོག་མཁར་བས་བྱས་པའི་རཱ་མ་ཎ་ཡན་དང༌། མརྐེ་ཎེ་ཡས་
བྱས་པའི་ཨནྡད་ཤ་པུ་རཱ་དང༌། ར་མ་ཤ་མས་བྱས་པའི་ར་གླུ་ཝམ་ཤ་ལ་སོགས་
པ་དྲང་སྲོང་གི་བསྟན་བཅོས་མང་དུ་ཡོད་པར་གྲགས་ཀྱང་བོད་དུ་མ་བྱུང་ལ།
ཕྱིས་སུ་གྲགས་ཆེ་བ་སྤྲིན་གྱི་ཕོ་ཉ་ལ་སོགས་པའི་ཕོ་ཉ་བརྒྱད་དང་། གཞོན་ནུ་
འབྱུང་བ་སོགས་ནག་མོའི་ཁོལ་པོས་བྱས་པའི་བསྟན་བཅོས་ཀྱིས་མཚོན་མང་དུ་
ཡོད་པ་ལས། སྔ་གཞུང་ཀུན་གྱི་ལེགས་ཆ་བསྡུས་པ་རྒྱན་གྱི་བསྟན་བཅོས་མེ་
ལོང་ཞེས་བྱ་བ་དངོས་གནས་ཕྱི་རོལ་པའི་པཎྜི་ཏ་ཕྱི་ནང་གཉིས་ཀའི་གྲུབ་མཐའ་
ལ་མཁས་པའི་སློབ་དཔོན་དཎྜི་སྟེ་དབྱུག་པ་ཅན་གྱིས་མཛད་པ་ལ་རྒྱ་འགྲེལ་མང་
ཞིང་”(ཤོག་༥༩༩ - ༦༠༠)ཞེས་གསུངས་པ་ལྟར། སྙན་ངག་ནི་ཧ་ཅང་དར་
525



སྔ་བའི་རིག་གནས་ཤིག་ཡིན་ཞིང་། དེའང་རྒྱ་གར་འཕགས་པའི་ཡུལ་དུ་མཚོན་
ན། སྔོན་སྐྱེ་དགུའི་ཚེ་ལོ་ཉི་ཁྲི་ཐུབ་པའི་དུས་སུ་དྲང་སྲོང་ཆེན་པོ་རྒྱས་པས་
བརྩམས་ཏེ་ཚོགས་བདག་གིས་ཡིག་མཁན་མཛད་པར་གྲགས་པའི་སྙན་ངག་གི་
བསྟན་བཅོས་ཆེ་མོ་བྷ་ར་ཏ་ཞེས་པར་ཤོ་ལོ་ཀ་འབུམ་ལྷག་ཙམ་ཡོད་པ་དང་། མེ་
བཞིན་འཇུག་པའི་བུ་མོས་མཛད་པའི་སྙན་ངག་སྒོམ་པའི་ཆོས་དང༌། དྲང་སྲོང་
ཆེན་པོ་གྲོག་མཁར་བས་མཛད་པའི་རཱ་མ་ཎ་ཡན། མརྐེ་ཎེ་ཡས་བརྩམས་པའི་
ཨཎྜད་ཤ་པུ་རཱ་སོགས་དྲང་སྲོང་ཆེན་པོ་རྣམས་ཀྱིས་མཛད་པའི་ སྙན་ངག་གི་
བསྟན་བཅོས་མང་དུ་མཆིས་ཀྱང་བོད་དུ་མ་བསྒྱུར་ཞེས་གསུངས། ཕྱིས་ སུ་
གྲགས་ཆེ་བ་ནི་ནག་མོའི་ཁོལ་པོས་བརྩམས་པའི་སྤྲིན་གྱི་ཕོ་ཉ་དང་གཞོན་ནུ་
འབྱུང་བ་ ལ་ སོགས་ པའི་ སྙན་ ངག་ གི་ བསྟན་ བཅོས་ མང་ པོ་ བོད་ དུ་ དར།
འཕགས་ཡུལ་གྱི་སྙན་ངག་མཁན་པོ་རིམ་བྱོན་གྱི་བསྟན་བཅོས་མང་པོའི་ལེགས་
ཆ་རྣམས་གཅིག་ཏུ་བསྡུས་ཏེ་ཕྱི་ནང་གི་གྲུབ་མཐའ་ཀུན་ལ་མཆོག་ཏུ་མངའ་བའི་
མ་ཧཱ་པཎྜི་ཏ་དབྱུག་པ་ཅན་གྱིས་སྙན་ངག་མེ་ལོང་ཞེས་བྱ་བ་སྙན་ངག་གི་གཞུང་
ལུགས་བསྟན་བཅོས་བརྩམས་ཏེ་བོད་དུ་བསྒྱུར། དེས་ཕྱིས་བོད་གངས་ཅན་
ཡུལ་དུ་སྙན་ངག་གི་བསྟན་པ་དར་བར་དགེ་མཚན་ལྡན་པའི་ནུས་པ་ཤུགས་ཆེན་
ཐོན་པ་བཅས་སོ། ། དེ་བཞིན་བོད་གངས་ཅན་གྱི་ཡུལ་དུ་སྙན་ངག་ཇི་ལྟར་དར་
བའི་སྐོར་ནི། ད་ཡོད་བོན་གྱི་ཚད་ལྡན་གྱི་ལོ་རྒྱུས་དེབ་ཐེར་ཁག་ལ་གཞིགས་ན།
གཡུང་དྲུང་བོན་གྱི་སྲོལ་གཏོད་པ་སྟོན་པ་གཤེན་རབ་མི་བོ་ཆེའི་སྐུ་དུས་སུ་བོན་
གྱི་ཡི་གེ་སྨར་ཆེན་དང་སྨར་ཆུང་གསར་དུ་བཏོད། སྙན་ཚིག་གི་རྩོམ་གཞི་མང་
པོ་ངལ་རྩོལ་པའི་འཚོ་བ་དངོས་ཀྱི་ནང་ནས་བྱུང་སྟབས་གནའ་དུས་ཀྱི་གླུ་དང་
གཞས། གཏམ་རྒྱུད་ལ་སོགས་པ་དམངས་ཁྲོད་དུ་ཁྱབ་གདལ་ཆེ་བ་རྣམས་རིམ་
བཞིན་ཡིག་ཐོག་ཏུ་བཀོད་དེ་གནའ་དུས་ཀྱི་སྙན་ཚིག་གསར་དུ་བྱུང་། དེ་ནས་
གངས་ཅན་ཡུལ་གྱི་སྤྱི་ཚོགས་གོང་དུ་འཕེལ་བ་དང་སྦྲགས་བོད་ས་མཐོ་རིམ་
བཞིན་གཅིག་གྱུར་གྱི་ལམ་དུ་བསྐྱོད། ཁྱད་པར་དུ་ཆོས་རྒྱལ་སྲོང་བཙན་སྒམ་
526



པོའི་སྐུ་དུས་སུ་ཐོན་མི་སམ་བྷོ་ཊས་སྤྱི་ཚོགས་གོང་དུ་འཕེལ་བའི་དགོས་མཁོ་
འཚམ་ཆེད་མཐའ་བཞིའི་རྒྱལ་ཁག་གི་ཡི་གེར་དཔྱད་གཞི་མཛད་དེ་འཐུས་སྒོ་མི་
ཚང་བ་དང་གཅིག་གྱུར་མ་ཡིན་པའི་གནའ་བོའི་ཡི་གེ་དེར་གསར་བཅོས་མཛད་
དེ་སྒྲ་རིག་པའི་གཞུང་ལུགས་དང་ལྡན་པའི་ད་ལྟའི་བོད་ཡིག་འདི་གཏན་ལ་ཕབ།
དུས་དེར་ཐོན་མི་སམ་བྷོ་ཊས་སྲོང་བཙན་སྒམ་པོར་ཡིག་ཕུད་དུ་ཕུལ་བའི་སྙན་
ངག་གི་གཞུང་ལུགས་དང་མཐུན་པའི་བསྟོད་ཚིག་ལ་སོགས་པའི་སྙན་རྩོམ་མང་
དུ་ཐོན། དེ་ནས་འགྲོ་མགོན་ཆོས་རྒྱལ་འཕགས་པའི་སྐུ་དུས་སུ་ཤོང་སྟོན་ལོ་ཙཱ་
བ་རྡོ་རྗེ་རྒྱལ་མཚན་གྱིས་ས་སྐྱའི་གཙུག་ལག་ཁང་དུ་པཎྜི་ཏ་ལཀྵི་ཀ་རའི་དྲུང༌
ནས་སྙན་ངག་མེ་ལོང་གི་གཞུང་ལུགས་དེ་བོད་དུ་ཐོག་མར་བསྒྱུར། སྙན་ངག་
མེ་ལོང་གི་གཞུང་འདིའི་མཛད་པ་པོས་སློབ་དཔོན་ཆེན་པོ་དཎྜི་སྟེ་དབྱུག་པ་ཅན་
ནི་དུས་རབས་གང་ཞིག་ཏུ་བྱུང་མིན་བཤད་སྲོལ་མི་འདྲ་བ་མང་དུ་མཆིས་ཀྱང་།
མཁས་དབང་དགེ་འདུན་ཆོས་འཕེལ་གྱིས་མཛད་པའི་《དེབ་ཐེར་དཀར་པོ》
ལས། ཆོས་རྒྱལ་སྲོང་བཙན་སྒམ་པོ་དང་སློབ་དཔོན་དབྱུག་པ་ཅན་ནི་དུས་
མཉམ་ཡིན་པ་གསལ་བར་བསྟན། །
འཕགས་ཡུལ་གྱི་སྙན་ངག་མེ་ལོང་གི་གཞུང་འདི་བོད་དུ་བསྒྱུར་རྗེས་བོད་
ཀྱི་མཁས་པ་རྣམས་ཀྱིས་སྙན་ངག་མེ་ལོང་གི་འགྲེལ་པ་མང་དུ་བརྩམས། 《ཤེས་
བྱ་ཀུན་ཁྱབ་》ལས་“བོད་འགྲེལ་དཔང་ལོ། འཇམ་དབྱངས་ཁ་ཆེ། སྒྲ་པ་སངྒྷ་
ཤི། རིན་སྤུངས་པ། བོད་མཁས་པ་མི་ཕམ་དགེ་ལེགས་རྣམ་རྒྱལ་སོགས་སྔ་ཕྱི་
དུ་མར་བྱུང་བའི་ནང་ནས་ཀུན་མཁྱེན་ཆེན་པོའི་གསུང་རྒྱུན་སྐུ་ཞབས་ཁམས་པ་
རིན་པོ་ཆེ་བསྟན་འཛིན་ཆོས་ཀྱི་ཉི་མས་མཛད་པའི་ལེགས་བཤད་ངག་གི་རོལ་
མཚོ་ཉིད་ཁྱད་པར་དུ་འཕགས་པའོ། །”(ཤོག་༦༠༠)ཞེས་གསུངས་པ་ལྟར།
དཔང་ལོ་བློ་གྲོས་བསྟན་པའི་རཏྣ་ཤྲཱིའི་རྒྱ་འགྲེལ་གྱི་ཚིག་སྣ་བསྡུས་པའི་གཞུང་
བཤད་《དཔང་ཊིཀ》དང༌། སྡེ་པ་རིན་སྤུངས་པ་ངག་དབང་འཇིགས་གྲགས་
ཀྱིས་མཛད་པའི་《སྙན་འགྲེལ་མི་འཇིགས་སེང་གེའི་ང་རོ》། རྒྱལ་མཆོག་ལྔ་པ་
527



ངག་དབང་བློ་བཟང་རྒྱ་མཚོས་མཛད་པའི་《སྙན་ངག་མེ་ལོང་དཀའ་འགྲེལ་
དབྱངས་ཅན་དགྱེས་པའི་གླུ་དབྱངས》། བོད་མཁས་པ་མི་ཕམ་དགེ་ལེགས་རྣམ་
རྒྱལ་གྱིས་མཛད་པའི་《སྙན་ངག་མེ་ལོང་གི་བཤད་སྦྱར་དཎྜིའི་དགོངས་རྒྱན》།
ཁམས་སྤྲུལ་བསྟན་འཛིན་ཆོས་ཀྱི་ཉི་མས་མཛད་པའི་《སྙན་འགྲེལ་དབྱངས་ཅན་
ངག་གི་རོལ་མཚོ》སོགས་དང༌། ཉེ་བའི་ལོ་རབས་ནང་མཁས་དབང་ཚེ་ཏན་
ཞབས་དྲུང་གིས་མཛད་པའི་《སྙན་ངག་མེ་ལོང་གི་སྤྱི་དོན་སྡེབ་ལེགས་རིག་པའི་
འཆར་སྒོ》དང་། མཁས་དབང་དུང་དཀར་བློ་བཟང་འཕྲིན་ལས་ཀྱིས་མཛད་
པའི་《སྙན་ངག་ལ་འཇུག་ཚུལ་ཚིག་རྒྱན་རིག་པའི་སྒོ་འབྱེད》སོགས་བོད་ཀྱི་
མཁས་པ་རྣམས་ཀྱིས་སྙན་ངག་དཀའ་འགྲེལ་བསྟན་བཅོས་པོད་བརྒྱ་ཕྲག་ལ་ཉེ་
བ་བརྩམས་ཏེ་གངས་ཅན་ཡུལ་དུ་སྙན་ངག་རིག་པའི་བསྟན་པ་དར་ཞིང་རྒྱས་
པར་སྤེལ་བ་བཅས་སོ། །
གཉིས་པ། སྡེབ་སྦྱོར་གྱི་སྐོར། །
གཅིག གང་ཞིག་ལ་སྡེབ་སྦྱོར་རིག་པ་ཟེར་ཞེ་ན། །
རྒྱ་གར་གྱི་སྐད་ལྕི་བ་དང་ཡང་བའི་སྒྲ་སྡེབ་པའི་རྩོམ་ཚུལ་ཞིག་ཡིན་ཞེས་
གསུངས། དེའི་རྩ་བའི་ཁྱད་ཆོས་ནི་《ཤེས་བྱ་ཀུན་ཁྱབ》ལས་“མདོར་བསྡུས་
ཚིགས་བཅད་གསལ་བ་དང་། ། མདོ་ཉིད་དཔེར་བརྗོད་གྱུར་བ་དང༌། ། མ་
འདྲེས་རིམ་ཅན་འདོན་སླ་བ།	། སྡོད་དང་ཚིག་དང་ཡོན་ཏན་བརྒྱད། །(ཤོག་
༦༠༡)”ཅེས་གསུངས། དེ་ཡང་སྡེབ་སྦྱོར་གྱི་ཁྱད་ཆོས་བརྒྱད་ནི། ཚིག་སྦྱོར་
མདོར་བསྡུས་པ་ དང༌། ཚིགས་བཅད་ཀྱིས་བཅིངས་པ། དོན་ཁ་གསལ་བ།
ངོ་མཚར་བའི་སྦྱོར་བ་ལྡན་པ། ངལ་གསོ་དང་ལྡན་པ། འདོན་སླ་བ། འགྱུར་
ཁུག་དང་ལྡན་པ། རིམ་པ་དང་ལྡན་པ་བཅས་ཡིན་པ་གསལ་བར་བསྟན་ཞིང་།
528



སྡེབ་སྦྱོར་ཤེས་ན་ཚིགས་བཅད་ལ་མི་རྨོངས་པ་ཞེས་པ་ལྟར། སྡེབ་སྦྱོར་ནི་
ཚིགས་སུ་བཅད་པའི་སྙན་ངག་ལ་ཉེ་བར་མཁོ་བའི་ཡན་ལག་ལྟ་བུ་ཞིག་ཀྱང་
ཡིན་ཞེས་གསུངས། །
གཉིས། འཕགས་ཡུལ་དང་གངས་ཅན་ཡུལ་དུ་སྡེབ་སྦྱོར་རིག་
པ་ཇི་ལྟར་དར་ཚུལ་སྐོར། །
ཀོང་སྤྲུལ་ཡོན་ཏན་རྒྱ་མཚོས་མཛད་པའི་《ཤེས་བྱ་ཀུན་ཁྱབ》ལས་“ སྡེབ་
སྦྱོར་གྲོག་མཁར་བས་བཤད་རྒྱལ་བའི་ལྷས། ། དམར་སེར་ཅན་ལུགས་བཀོད་
ལས་ངོ་མཚར་བའི། ། སྦྱོར་བ་དྲུག་ལྡན་རིན་འབྱུང་ཞི་བས་མཛད། །”(ཤོག་
༦༠༠)ཅེས་གསུངས། སྤྱིར་ན་ཚིགས་སུ་བཅད་པའི་ལེགས་པར་སྦྱར་བའི་ཚུལ་
བསྟན་པ་སྡེབ་སྦྱོར་རིག་པ་ནི་ཐོག་མར་དྲང་སྲོང་གྲོག་མཁར་བས་གསུངས་པར་
གྲགས། དེ་ནས་དྲང་སྲོང་ དམར་ སེར་ ཅན་ གྱིས་ སྡེབ་སྦྱོར་ གྱི་ རྩ་ བའི་ མདོ་
བརྩམས་པ་དང༌། དེའི་བསྟན་བཅོས་གཞུང་ལུགས་ལ་རྒྱལ་བའི་ལྷས་འགྲེལ་པ་
མཛད་དེ་རེ་ཞིག་འཆད་ཉན་དར་ཞིང་རྒྱས་པར་སྤེལ། ཁྱད་པར་དུ་ཐམས་ཅད་
མཁྱེན་པ་རིན་ཆེན་འབྱུང་གནས་ཞི་བས་མཛད་པའི་《སྡེབ་སྦྱོར་བསྟན་བཅོས་
རིན་ཆེན་འབྱུང་གནས》དང༌། དེའི་རང་འགྲེལ་གཉིས་ནི་གཞུང་ཁུངས་བཙན་
ཞིག་ཡིན་ཞེས་གསུངས། དེ་བཞིན་བོད་ཀྱི་མཁས་པའི་གཙུག་རྒྱན་ས་སྐྱ་པཎྜི་ཏ་
ཀུན་དགའ་རྒྱལ་མཚན་གྱིས་མཛད་པའི་《སྡེབ་སྦྱོར་སྣ་ཚོགས་མེ་ཏོག་ཆུན་པོ》
དང་། ཞྭ་ལུ་ལོ་ཆེན་ཆོས་སྐྱོང་བཟང་པོས་མཛད་པའི་《སྡེབ་སྦྱོར་གྱི་རྩ་བ་
བསྡུས་པ》། ལོ་ཙཱ་བ་བྱང་ཆུབ་རྩེ་མོས་མཛད་པའི་《སྡེབ་སྦྱོར་རྩ་འགྲེལ་གྱི་
གཞུང》། ལོ་ཆེན་དྷརྨ་ཤྲཱིས་མཛད་པའི་《སྡེབ་སྦྱོར་རིན་ཆེན་འབྱུང་གནས་ཀྱི་
འགྲེལ་པ་དོན་གསལ་མེ་ལོང》། མི་ཉག་པཎྜི་ཏ་གྲགས་པ་རྡོ་རྗེས་མཛད་པའི་
《སྡེབ་སྦྱོར་བློ་གསལ་མགུལ་རྒྱན》སོགས་མཁས་དབང་རིམ་བྱོན་གྱིས་སྡེབ་སྦྱོར་
529



གྱི་གཞུང་མང་དུ་མཛད་དེ་སྡེབ་སྦྱོར་རིག་པའི་འཆད་ཉན་གྱི་བསྟན་པ་དར་ཞིང་
རྒྱས་པར་སྤེལ། །
གསུམ། སྡེབ་སྦྱོར་རིག་པའི་བརྗོད་བྱ་གཙོ་བོ་གང་ཡིན་ཞེ་
ན། །
དེ་ཡང་སྡེབ་སྦྱོར་ནི་བརྗོད་བྱའི་དོན་ཇི་སྙེད་པ་རྣམས་ཚིགས་སུ་བཅད་པ་
དང་། ཚིག་ལྷུག་པ། རྒྱུན་ཆགས་པ་བཅས་རྣམ་པ་གསུམ་ གྱིས་གསལ་བར་
བསྟན་ཞིང་། 《སྡེབ་སྦྱོར་སྣ་ཚོགས་མེ་ཏོག་ཆུན་པོ》ལས་“དེ་ལྟར་ཤེས་ནས་
ཚིགས་སུ་བཅད་པ་ལ་འཇུག་པ་ན། ཚིགས་སུ་བཅད་པ་ལ་རྣམ་པ་གཉིས་ཡོད་
པ་ལས། ཐོག་མར་འཕེལ་བ་ཞེས་བྱ་བ་ཡི་གེ་བགྲང་བ་དེ་བཤད་པར་བྱའོ། །
དེའང་རྣམ་པ་གསུམ་སྟེ་མཉམ་དང་ཕྱེད་མཉམ་མི་མཉམ་པས། འཕེལ་བ་དེ་
ཡང་རྣམ་པ་གསུམ། མཉམ་པ་དང༌། ཕྱེད་མཉམ་པ་དང་། མི་མཉམ་པ་ཞེས་
བྱ་བ་རྣམ་པ་གསུམ་ཡོད་པ་ལས། ཐོག་མར་མཉམ་པའི་འཕེལ་བ་བཤད་པར་
བྱའོ། ། ”(ཤོག་༦༡༠) ཞེས་ གསུངས། དེ་ ཡང་ གང་ ཞིག་ ཏུ་ མཉམ་ པའི་
འཕེལ་བ་ཟེར་ཞེ་ན། རྐང་པ་དང་པོའི་སྡེབ་སྦྱོར་ལྟར། རྐང་བཞིའི་ཚིག་རྐང་
རིང་ཐུང་མེད་པར་མཉམ་པ་དགོས་པ་སྟེ། རྐང་པ་དང་པོའི་སྡེབ་སྦྱོར་ཇི་ལྟ་བ་
བཞིན་རྐང་པ་ལྷག་མ་གསུམ་ཀ་ཡང་དེ་དང་གཅིག་ཏུ་མཚུངས་ན་མཉམ་པ་ཡིན་
ཞེས་གསལ་བར་བསྟན། ཕྱེད་མཉམ་ པའི་ རྒྱུད་འཕེལ་ནི། 《སྡེབ་སྦྱོར་སྣ་
ཚོགས་མེ་ཏོག་ཆུན་པོ》ལས་“ད་ནི་གཉིས་པ་ཕྱེད་མཉམ་པའི་རྒྱུད་འཕེལ་བཤད་
པར་བྱའོ། ། དེའང་། ཚིག་རྐང་སླ་བ་ཡོན་ཏན་མཚུངས། ལག་པ་རྒྱ་མཚོའི་
མཚན་ཉིད་གཅིག ཕྱེད་མཉམ་སྤྱི་ཡི་མཚན་ཉིད་ཡིན།” (ཤོག་༦༢༨)ཞེས་
གསུངས། དེའང་ཚིགས་སུ་བཅད་པ་ཕྱེད་མཉམ་གྱི་སྤྱིའི་མཚན་ཉིད་ནི། ཚིག་
རྐང་བཞི་པོ་ཕྱེད་སྡེབ་སྦྱོར་དང་འདྲ་ལ་ཕྱེད་སྡེབ་སྦྱོར་དང་མི་འདྲ་བ་སྟེ། དེ་ནི་
རྐང་པ་དང་པོ་དང་གསུམ་པ་མཚན་ཉིད་གཅིག་མཚུངས་ཡིན་ལ། གཉིས་པ་
530



དང་བཞི་པ་མཚན་ཉིད་གཅིག་པ་ཡིན་ཞེས་གསུངས། །
《སྡེབ་སྦྱོར་སྣ་ཚོགས་མེ་ཏོག་ཆུན་པོ》ལས་“ད་ནི་མི་མཉམ་པའི་འཕེལ་བ་
བཤད་པར་བྱ་སྟེ། སྡེབ་སྦྱོར་མཚན་ཉིད་མི་འདྲ་བའི། ། རྐང་བཞི་ལྡན་པ་མི་
མཉམ་པའོ། ། རྐང་པ་བཞི་པོ་སོ་སོའི་ལྕི་ཡང་གི་སྦྱོར་བ་དང་ཡི་གེའི་རིམ་པ་མི་
མཚུངས་པ་དེ་ནི་མི་མཉམ་པའོ། །”(ཤོག་༦༣༠）ཞེས་གསལ་བར་བསྟན།
དེ་ལའང་ནང་གསེས་དབྱེ་ན། ཁ་སྒོ་དང་། རྐང་བཞི་འཕེལ། སྟེང་འགྲོ།
དལ་གྱིས་འགྲོ་བཅས་ནང་གསེས་དབྱེ་བ་མང་དུ་གསུངས་པའོ། །
དེ་བཞིན་བསྐྱེད་པའི་སྡེབ་སྦྱོར་སྐོར་ལ། 《སྡེབ་སྦྱོར་སྣ་ཚོགས་མེ་ཏོག་
ཆུན་པོ》ལས་“ད་ནི་བསྐྱེད་པའི་སྡེབ་སྦྱོར་བཤད་པར་བྱའོ། ། དེའང་འཕགས་
པ་དང་ནི་རོ་ལངས་ཅན། ། ཕྱི་མོ་མཉམ་པ་རྣམ་པ་གསུམ། ། འཕགས་པ་ཕལ་
ཆེར་མི་མཉམ་མཚུངས། ། རོ་ལངས་ཅན་ནི་ཕྱེད་མཉམ་འདྲ། ། ཕྱི་མོ་མཉམ་
པ་མཉམ་པ་བཞིན། །”(ཤོག་༦༣༢)ཞེས་གསུངས། དེ་ནི་ཛཱ་ཏིའམ་བསྐྱེད་
པའི་སྡེབ་སྦྱོར་ལ་ནང་གསེས་དབྱེ་བ་གསུམ་ཡོད་པ་ལས། མི་མཉམ་པའི་འཕེལ་
བ་དང་མཚུངས་པའི་འཕགས་པ་དང་། ཕྱེད་མཉམ་གྱི་འཕེལ་བ་དང་འདྲ་བའི་
རོ་ལངས་ཅན། ཕལ་ཆེར་མཉམ་པའི་འཕེལ་བ་དང་མཚུངས་པའི་ཕྱི་མོ་མཉམ་
པའི་བསྐྱེད་པ་བཅས་ནང་གསེས་དབྱེ་བ་གསུམ་དང་ཁྱད་ཆོས་རྣམས་གསལ་
བར་བསྟན། དེ་ལའང་ནང་གསེས་ཞིབ་པར་དབྱེ་ན། དང་པོ། འཕགས་མ་
ལ་འཕགས་སྤྱི་དང་། འཕྲོད་མ། ཡངས་མ། ཀུན་ནས་གཡོ་བ། སྒོ་གཡོ་བ།
ལུས་རྟེན་གཡོ་བ། དབྱངས། ཉེ་བའི་དབྱངས། མཆོག་དབྱངས། འཕགས་
པའི་དབྱངས་བཅས་བཅུ་དང༌། གཉིས་པ་རོ་ལངས་ཅན་ལ་རོ་ལངས་ཅན་སྤྱི་
དང་། ཉེ་བའི་སྡེབ་སྦྱོར། ཀུན་ནས་སྲབ་པ། སྔ་འཕེལ། ཕྱི་འཕེལ། རབ་
འཕེལ། གཞན་གྱི་མཐའ་ཅན། མཛེས་རྒོད་མ་བཅས་ནང་གསེས་དབྱེ་བ་
བརྒྱད། གསུམ་པ། ཕྱི་མོ་མཉམ་པ་ལ་མི་གཡོ་བརྟན། ཕྱི་མོ་མཉམ་པ། ཉེར་
བཀྲ་ཁྱད་པར་ཚིགས་བཅད། ནགས་ཁྲོད་གནས། བཀྲ་བ། རྐང་དཀྲུགས།
531



ལུས་མེད་རྩེན། ཤིན་ཏུ་གསལ་མཛེས་བཅས་ནང་གསེས་དབྱེ་བ་བཅུ་བཅས་
སོ། ། མདོར་ན་སྡེབ་སྦྱོར་གྱི་ནང་གསེས་དབྱེ་བ་མང་བ་དང་། ནང་དོན་རྒྱ་ཆེ་
ལ་རྙོག་འཛིང་ཆེ་བས་ཞིབ་པར་མཁྱེན་འདོད་ན། ས་པཎ་ཀུན་དགའ་རྒྱལ་
མཚན་གྱིས་མཛད་པའི་《སྡེབ་སྦྱོར་སྣ་ཚོགས་མེ་ཏོག་ཆུན་པོ》དང་། ལོ་ཆེན་
དྷརྨ་ཤྲཱིས་མཛད་པའི་《སྡེབ་སྦྱོར་ རིན་ཆེན་འབྱུང་གནས་ཀྱི་འགྲེལ་ པ་ དོན་
གསལ་མེ་ལོང》སོགས་ལ་གཟིགས་པར་ཞུ།
གསུམ་པ། མངོན་བརྗོད་ཀྱི་སྐོར། །
གཅིག གང་ཞིག་ལ་མངོན་བརྗོད་རིག་པ་ཟེར་ཞེ་ན། །
《རིག་གནས་བཅུའི་དྲིས་ལན་བློ་གསལ་ཉེར་མཁོ》ལས་“མངོན་བརྗོད་
ཅེས་པ་ནི་འཁོར་འདས་ཀྱི་ཆོས་རྣམས་ལ་འདྲ་བ་དང་། འབྲེལ་བ། ལྡོག་པ་
སོགས་རྒྱུ་མཚན་དུ་བྱས་ཏེ་ཐ་སྙད་བཏགས་པ་དོན་གཅིག་ལ་མིང་མང་པོས་
མངོན་པར་བརྗོད་པའམ། མིང་གཅིག་དོན་མང་པོར་འཇུག་ཚུལ་གྱི་རིག་པ་
ཞིག་ཡིན་པར་སྙན་ངག་གི་རྣམ་བཤད་གསལ་སྒྲོན་དུ་བཤད།(ཤོག་༡༧༧)ཅེས་
གསུངས། སྤྱིར་ན་ཐ་སྙད་ཀྱི་མིང་འདོགས་ཚུལ་ལ་འདོད་རྒྱལ་དང་རྗེས་གྲུབ་
གཉིས་ལས། མངོན་བརྗོད་ནི་མང་ཆེ་བ་རྗེས་གྲུབ་ཀྱི་ཁོངས་སུ་གཏོགས་པ་
དང་། དེའི་མིང་འདོགས་ཚུལ་ནི་དངོས་པོ་དེ་དང་འདྲ་བ་དང་། འབྲེལ་བ།
ལྡོག་པ་སོགས་ཀྱི་སྒོ་ནས་ཐ་སྙད་ཀྱི་དོན་གཅིག་ལ་མཚུངས་པའི་མིང་མང་དུ་
བཏགས་པ་ཞིག་ཡིན། །
གཉིས། མངོན་བརྗོད་རིག་པའི་བརྗོད་བྱ་གཙོ་བོ་གང་ཡིན་ཞེ་
ན། །
མངོན་བརྗོད་ཤེས་ན་མིང་ལ་མི་རྨོངས་ཞེས་གསུངས་པ་ལྟར་དེ་ནི་བཅུ་
532



ཕྲག་རིག་པའི་གནས་ཀུན་ལ་ཁྱབ་ཆེ་བ་ཞིག་ཡིན་ལ། ཁྱད་པར་དུ་སྙན་ངག་གི་
གཞུང་ལ་ཉེ་བར་མཁོ་བའི་རིག་པའི་གནས་ཤིག་ཡིན། མངོན་བརྗོད་ཀྱི་མིང་
འདོགས་ཚུལ་ལ་ནང་གསེས་སྡེ་ཚན་དང་ཡན་ལག་ཤིན་ཏུ་མང་ཞིང་། མཁས་
དབང་ངག་དབང་འཇིགས་གྲགས་ཀྱིས་མཛད་པའི་《མངོན་བརྗོད་ཀྱི་བསྟན་
བཅོས་མཁས་པའི་རྣ་རྒྱན》ལ་དཔེ་བཞག་ན། ནང་གསེས་སྡེ་ཚན་བཞི་དང༌།
ཡན་ལག་ཉི་ཤུ་རྩ་གཉིས་ལ་དབྱེ་བ་སྟེ། དང་པོ་མཐོ་རིས་ཀྱི་སྡེ་ཚན་ལ་ནང༌
གསེས་བཞི་རུ་དབྱེ་བ་ནི། ༡. སངས་ རྒྱས་ དང་བྱང་ཆུབ་ སེམས་དཔའ་ལ་
སོགས་པའི་རབ་ཏུ་འབྱེད་པ། ༢. ལྷ་ལ་སོགས་པའི་རབ་ཏུ་འབྱེད་པ། ༣.
ནམ་མཁའ་ལ་སོགས་པ་རབ་ཏུ་འབྱེད་པ། ༩. དུས་དང་བསྐུལ་ལ་སོགས་པའི་
རབ་ཏུ་འབྱེད་པ། གཉིས་པ་ས་འོག་གི་སྡེ་ཚན་ལ་ནང་གསེས་གསུམ་དུ་དབྱེ་བ་
ནི། ༡.ས་འོག་དང་དམྱལ་བ་ཡི་དྭགས་ལ་སོགས་པའི་རབ་ཏུ་འབྱེད་པ། ༢.
ཆུ་དང་ཆུའི་སྲོག་ཆགས་ལ་སོགས་པའི་རབ་ཏུ་འབྱེད་པ། ༣༢.གཟིངས་དང་ཆུ་
སྐྱེས་ལ་ སོགས་ པའི་ རབ་ ཏུ་འབྱེད་པ། གསུམ་པ་ས་གཞིའི་ སྡེ་ཚན་ལ་ནང་
གསེས་དབྱེ་བ་བཅུ་གཅིག་ཏུ་དབྱེ་བ་ནི། ༡.ས་ལ་སོགས་པའི་རབ་ཏུ་འབྱེད་པ།
༣.རི་ལ་སོགས་པའི་རབ་ཏུ་འབྱེད་པ། ༣. གྲོང་ལ་སོགས་པའི་རབ་ཏུ་འབྱེད་
པ། ༩.ནགས་དང་སྨན་ལ་སོགས་པའི་རབ་ཏུ་འབྱེད་པ། ༥. གཅན་གཟན་
དང་རི་དྭགས་ལ་སོགས་པའི་རབ་ཏུ་འབྱེད་པ། ༦. བྱ་ལ་སོགས་པའི་རབ་ཏུ་
འབྱེད་པ། ༧. མི་ལ་སོགས་པའི་རབ་ཏུ་འབྱེད་པ། ༨. བྲམ་ཟེ་ལ་སོགས་པའི་
རབ་ཏུ་འབྱེད་པ། ༩. རྒྱལ་རིགས་ལ་སོགས་པའི་རབ་ཏུ་འབྱེད་པ། ༡༠. རྗེ་
རིགས་ལ་སོགས་པའི་རབ་ཏུ་འབྱེད་པ། ༡༡. དམངས་རིགས་ལ་སོགས་པའི་
རབ་ཏུ་འབྱེད་པ། བཞི་པ་སྤྱིའི་སྡེ་ཚན་ལའང་ནང་གསེས་དབྱེ་བ་བཞི་རུ་དབྱེ་
བ་ནི། ༡. བློ་ལ་སོགས་པའི་རབ་ཏུ་འབྱེད་པ། ༢. འདོད་པའི་ཡོན་ཏན་ལྔ་ལ་
སོགས་པའི་རབ་ཏུ་འབྱེད་པ། ༣. འདྲེས་པ་ལ་སོགས་པའི་རབ་ཏུ་འབྱེད་པ།
༩. དོན་སྣ་ཚོགས་རབ་ཏུ་འབྱེད་པ་བཅས་དང་། འདིའི་ཤེས་བྱའི་མིང་ཚིག་རེ་
533



རེ་ལ་ མངོན་ བརྗོད་ ཀྱི་ མིང་ གི་ རྣམ་ གྲངས་ མང་ པོའི་ སྒོ་ ནས་ བརྗོད་ པ་ སྟེ།
དཔེར་ན། ཉི་མ་ཁོ་ནར་ཆ་མཚོན་ན་ཉི་མ་ནི་ཡོངས་གྲགས་ཀྱི་མིང་ཡིན་ཞིང་།
དེ་ལ་ནམ་མཁའི་ནོར་བུ་དང་། ཚ་ཟེར་ཅན། སྲིད་པའི་སྒྲོན་མེ། རྟ་བདུན་
དབང་པོ། པདྨའི་གཉེན་སོགས་ཁྱད་ཆོས་དང་འདྲ་བའི་སྒོ་ནས་བཏགས་པའི་
མིང་གི་རྣམ་གྲངས་སུམ་ཅུ་སོ་བདུན་ཙམ་ཡོད་ཅིང་། དེ་བཞིན་མངོན་བརྗོད་
ལ་མིང་གི་མངོན་བརྗོད་དང་གྲངས་ཀྱི་མངོན་བརྗོད་ཅེས་ནང་གསེས་གཉིས་
ལས། ལག་མིག་ཟུང་རྣམ་གཉིས་ཀྱི་མིང་ཞེས་གྲངས་གཉིས་ཀྱི་མངོན་བརྗོད་
ཡིན་པ་གསལ་བར་བསྟན། །
གསུམ། མངོན་བརྗོད་ཀྱི་བསྟན་བཅོས་ཇི་ལྟར་དར་བའི་
སྐོར། . །
ཀོང༌ སྤྲུལ་ ཡོན་ ཏན་ རྒྱ་ མཚོས་མཛད་པའི་《ཤེས་བྱ་ཀུན་ཁྱབ་》ལས་
“མངོན་བརྗོད་མེ་དཱི་ནི་དང་སྣ་ཚོགས་གསལ། ། ཧཱ་རཱ་བ་ལཱི་དྲག་པོའི་འབངས་
སྦྱར་སོགས། ། མང་ཡང་འཆི་མེད་སེང་གེའི་མཛོད་ཉིད་མཆོག ། རྒྱ་འགྲེལ་
རྣམ་བཤད་བདུད་རྩི་ཚིག་གི་ཟླ། ། འདོད་འཇོ་ སོགས་ མཆིས་ཕྱི་མ་ གསར་
འགྱུར་ཏེ། །(ཤོག་༦༠༡)ཞེས་གསུངས་པ་ལྟར། མིང་གི་མངོན་པར་བརྗོད་
པའི་བསྟན་བཅོས་ནི་ཐོག་མར་རྒྱ་གར་འཕགས་པའི་ཡུལ་དུ་མེ་དཱི་ནི་ཀ་ར་དང་།།
པཎྜི་ཏ་ དཔལ་ འཛིན་ སྡེས་ བརྩམས་ པའི་ མངོན་བརྗོད་ ཀྱི་ བསྟན་བཅོས་ སྣ་
ཚོགས་ཡོད་པར་གསལ། དེ་བཞིན་མཁས་པ་ཆེན་པོ་ཧཱ་རཱ་བ་ལི་དང༌། དྲག་
པོའི་འབངས་རྣམ་གཉིས་ཀྱིས་སྦྱར་བ་སོགས་མངོན་བརྗོད་ཀྱི་བསྟན་བཅོས་
མང་དུ་མཆིས་ཀྱང་། དེ་དག་གི་ནང་ནས་ཁྱད་དུ་འཕགས་པ་ནི་སློབ་དཔོན་
ཆེན་པོ་འཆི་མེད་སེང་གེས་མཛད་པའི་མངོན་བརྗོད་འཆི་མེད་མཛོད་མཆོག་ཏུ་
གྱུར་པ་ཡིན་ལ། འདིའི་རྒྱ་འགྲེལ་རྣམ་བཤད་བདུད་རྩི་དང་། ཚིག་གི་ཟླ་བ་
534



གཉིས་ནི་པཱ་ཎི་པའི་ལུགས་ཀྱི་སྒྲ་སྒྲུབ་སྦྱར་བ་དང་། རབ་འབྱོར་ཟླ་བས་མཛད་
པའི་འགྲེལ་ པ་ འདོད་འཇོ་ནི་ ཙནྡྲ་པའི་ལུགས་ཀྱི་ སྒྲ་སྒྲུབ་སྦྱར་བ་ཡིན་ཞེས་
གསུངས། འཆི་མེད་མཛོད་དང་ དེའི་འགྲེལ་ པ་ འདོད་འཇོ་ སོགས་ ཀྱི་བོད་
འགྱུར་བསྟན་བཅོས་འགའ་ཞིག་ད་ལྟ་བར་མི་ཉམས་པར་དངོས་སུ་མཇལ་རྒྱུ་
ཡོད་ཅིང་། དེ་ནས་བོད་རང་གི་མཁས་པ་མང་པོས་མངོན་བརྗོད་ཀྱི་བསྟན་
བཅོས་མང་དུ་བརྩམས་པ་སྟེ། ཞྭ་ལུ་ལོ་ཙཱ་བ་ཆོས་སྐྱོང་བཟང་པོས་མཛད་པའི་
《མངོན་བརྗོད་ལེགས་བཤད་གསེར་གྱི་ལྡེ་མིག》། སི་ཏུ་པཎ་ཆེན་གྱིས་མཛད་
པའི་《མངོན་ བརྗོད་ ཀྱི་ བསྟན་ བཅོས་ ལེགས་ བཤད་ སྒོ་ བརྒྱ་ འབྱེད་ པའི་ ལྡེ་
མིག》། སྐྱོགས་སྟོན་རིན་ཆེན་བཀྲ་ཤིས་ཀྱིས་མཛད་པའི་《མངོན་བརྗོད་ཀྱི་
བསྟན་བཅོས》། སྣར་ཐང་ལོ་ཙཱ་བ་སེངྒེ་ཤིས་མཛད་པའི་《མངོན་བརྗོད་གསེར་
ཕྲེང་རོལ་པ》། ངག་དབང་བསྟན་འཛིན་གྱིས་མཛད་པའི་《མངོན་བརྗོད་ཀྱི་
བསྟན་བཅོས་བསམ་འཕེལ་ནོར་བུ》། དགེ་ཡེ་བ་ཚུལ་ཁྲིམས་སེང་གེས་མཛད་
པའི་《མངོན་བརྗོད་མིང་གི་ཚོགས་གསལ་བར་བྱེད་པ་བློ་གསལ་རྣ་ཆ》། མཁྱེན་
བརྩེ་ལོ་ཙཱ་བས་མཛད་པའི་《མངོན་བརྗོད་སྡེ་ཚན་བདུན་པ》། རིན་སྤུངས་ངག་
དབང་འཇིགས་གྲགས་ཀྱིས་མཛད་པའི་《མངོན་བརྗོད་མཁས་པའི་རྣ་རྒྱན》
དངུལ་ཆུ་དྷརྨ་བྷ་དྲས་མཛད་པའི་《མངོན་བརྗོད་རྒྱ་མཚོ་ཆུ་ཐིགས》དང་གྲངས་
ཀྱི་མངོན་བརྗོད་སོགས་བསྟན་བཅོས་ཇི་སྙེད་པ་བརྩམས་ཏེ་བོད་ཁ་བ་ཅན་གྱི་
ཡུལ་དུ་མངོན་བརྗོད་རིག་པའི་བསྟན་པ་དར་ཞིང་ རྒྱས་ པར་སྤེལ་བ་བཅས་
སོ། །
བཞི་པ། ཟློས་གར་གྱི་སྐོར། །
གཅིག ཟློས་གར་ཞེས་པའི་ཐ་སྙད་ཀྱི་གོ་དོན་གང་ཡིན་ཞེ་ན། །
《བོད་ཀྱི་རིག་གནས་ལྔའི་རྣམ་གཞག》ལས་“སྔོན་བྱུང་གི་གཏམ་ལྟ་བུའི་
535



གཟུགས་སུ་བྱས་ཏེ་སྐད་རིགས་སོ་སོའི་རྗོད་བྱེད་རྣམས་ཉེ་བར་དྲངས་པའི་གླུ་
ཟློས་ ཤིང་ གར་ བྱེད་ པ་ ལ། ལུས་ ཀྱི་ རྣམ་ འགྱུར་ རྣམ་ པ་ སྣ་ ཚོགས་ དང་།
དབྱངས་ཀྱི་བྱེ་བྲག་ཐ་དད་པ་རྣམས་དང་། ལྷའི་རྗེས་སུ་སྐྱེས་པ་དང་། བློ་
གསལ་གྱི་རྗེས་སུ་སྐྱེས་པ་ལ་སོགས་པ་དང་འདྲེན་པ་དང་། དཀྱུས་གཅིག་ཏུ་
སྦྱར་བ་དང་། དཀྱུས་ གཉིས་ པ་ དང་ ཕྱེད་ཕྱི་མ་ལ་ སོགས་ པའི་ མཚན་ ཉིད་
རྣམས་དང་ལྡན་ཞིང་།”(ཤོག་༤ ༠)ཞེས་གསུངས་པར་གཞིགས་ན། ཟློས་གར་
ནི་སྔོན་བྱུང་སྒྲུང་གཏམ་དང་། ལོ་རྒྱུས། རྟོགས་བརྗོད་ལ་ སོགས་པ་བརྗོད་
བྱར་བྱས་པའི་གཞུང་རྣམས་རང་རང་སོ་སོའི་སྐད་ཀྱི་སྒོ་ནས་གླུ་བླངས་པ་དང་།
བསམ་པའི་རྣམ་འགྱུར་སྣ་ཚོགས་མཚོན་པའི་ལུས་ཀྱི་རྣམ་འགྱུར། རྐང་ལག་གི་
གར་སྟབས་སོགས་ལ་བརྟེན་ནས་མི་སྣ་སོ་སོའི་བསམ་པའི་ཉམས་གྱུར་སྐྱོ་བ་
དང་། དགའ་བ། འཇིགས་པ་སོགས་མཚོན་པའི་སྒྱུ་རྩལ་གྱི་རྣམ་པ་ཞིག་ཡིན།
དེ་བཞིན་《རོལ་མོའི་བསྟན་བཅོས》ལས། ཟློས་གར་ལ་དགོས་པའི་ཡན་ལག་ལྔ་
ནི། མདོ་འཛིན་པ་དང༌། རོལ་མོ་བ། ཆས་སུ་ཞུགས་པ། བཞད་གད་པ།
ཟློས་གར་པ་བཅས་ཡིན་ཞེས་གསུངས། དེ་ཡང་གཅིག་མདོ་འཛིན་པ་ནི། ཟློས་
གར་གྱི་བཀོད་འདོམས་པ་དེ་ཡིན་པས། མདོ་འཛིན་པ་མེད་ན་ཟློས་གར་དེར་
གོ་རིམ་མེད་པ་དང་སྒྲིག་སྲོལ་མེད་པ་ཞིག་ཏུ་གྱུར་ངེས་ཡིན། གཉིས་རོལ་མོ་བ་
ནི། ཟློས་གར་གྱི་མི་སྣ་རིགས་འདྲ་མིན་རྣམས་ཀྱི་གཟུགས་ཀྱི་ཉམས་འགྱུར་དང་
ངག་གི་གླུ་དབྱངས་དང་བསྟུན་ནས་རོལ་མོས་ རམ་ འདེགས་བྱ་དགོས་ ཤིང་།
རོལ་མོའང་རྒྱ་གླིང་དང་དུང་སོགས་འབུད་པའི་རོལ་མོ་དང་གཅིག སྦུག་ཆལ་
དང་གཤང་ལང་སོགས་དཀྲོལ་བའི་རོལ་མོ་དང་གཉིས། རྫ་རྔ་དང་རྔ་ཆེན་ལ་
སོགས་བརྡུང་བའི་རོལ་མོ་དང་གསུམ། པི་ཝང་དང་སྒྲ་སྙན་ལ་སོགས་གཏོང་
བའི་རོལ་མོ་དང་བཞིའོ། ། གསུམ་ཆས་སུ་ཞུགས་པ་ནི། འཁྲབ་སྟོན་པ་མི་སྣ་
མི་འདྲ་བ་ཚོ་རང་སོ་སོའི་ཆས་གྱོན་ཏེ་འཁྲབ་དགོས་པ་ཏེ། དྲང་ཕྱོགས་ཀྱི་མི་སྣ་
དང་། ལྡོག་ཕྱོགས་ཀྱི་མི་སྣ། བར་གནས་ཀྱི་མི་སྣ་བཅས་རིགས་ཇི་འདྲ་ཞིག་
536



འཁྲབ་ཀྱང་མི་སྣ་སོ་ སོའི་བསམ་བློ་དང་། ལུས་ཀྱི་ཉམས་འགྱུར། ངག་གི་
གདངས་བཅས་ལེགས་པར་མཚོན་ཐུབ་མིན་ལ་ལྟ་དགོས་པ་ཞིག་ཡིན། བཞི་
བཞད་གད་པ་ནི། ཟློས་གར་གྱི་གཞུང་ཞིག་ལོ་རྒྱུས་ཡུན་རིང་པོ་འཁྲབ་ཚེ་བར་
མཚམས་སུ་རྒོད་བྲོ་བའི་གཏམ་བརྗོད་མཁན་ཞིག་དོན་ཏེ་ལྟད་མོའི་འཁྲུག་ཆ་
དོད་དུ་གཏོང་བ་ཞིག་རེད། ལྔ་ཟློས་གར་བ་ནི་ཟློས་གར་འཁྲབ་སྐབས་རམ་
འདེགས་མི་སྣ་སྟེ། གཙོ་བོ་ནི་མི་སྣ་ཁག་ལ་རམ་འདེགས་བྱས་ཏེ་གླུ་དབྱངས་
བླངས་པ་དང་། གཞུང་བསྲང་བ། འཁྲབ་ཆས་གཡོགས་པ་སོགས་བྱེད་མཁན་
རྣམས་ལ་གོ་དགོས་པ་བཅས་སོ། །
གཉིས། ཟློས་གར་བོད་དུ་ཇི་ལྟར་དར་བའི་སྐོར། །
བོད་མི་རིགས་ནི་ལས་ལ་བརྩོན་ཞིང་དཔའ་ངར་ཆེ་བ་དང༌། ལོ་རྒྱུས་
ཡུན་རིང་ཡོད་པའི་གནའ་བོའི་ཕུལ་བྱུང་གི་མི་རིགས་ཤིག་ཡིན། ཆབ་མདོ་ཁ་
རུབ་སོགས་བོད་ས་མཐོའི་ཐོག་གི་ ས་གནས་མང་པོ་ནས་ཐོན་པའི་རྡོ་འགྱུར་
གནའ་རྫས་ལ་བརྟག་ཞིབ་བྱས་པར་གཞིགས་ན། ད་ནས་བརྩིས་པའི་མི་ལོ་དྲུག་
སྟོང་གི་སྔ་རོལ་དུ་བོད་ས་མཐོའི་ཐོག་མི་ཡོད་པ་ཙམ་མ་ཟད། ཤེས་རིག་ལག་
རྩལ་གྱི་ཚད་ཀྱང་ངེས་གཏན་ཞིག་ཏུ་བསླེབས་པའི་ར་འཕྲོད་བྱུང་། ད་ཡོད་
བན་བོན་གཉིས་ཀའི་ལོ་རྒྱུས་དེབ་ཐེར་ཁག་ལ་འཁོད་པར་གཞིགས་ན་སྤྱི་ལོའི་
སྔོན་མི་ལོ་དྲུག་བརྒྱ་ལྷག་ཙམ་གྱི་དུས་སུ་སྟོན་པ་གཤེན་རབ་མི་བོ་ཆེ་སྐུ་འཁྲུངས།
འདི་ནི་བསྐལ་པ་ཡ་ཐོག་བོན་གྱི་སྟོན་པ་རིམ་བྱོན་གྱི་སྐུ་ཐོག་བརྒྱད་པ་དེ་ཡིན།
གཤེན་རབ་མི་བོ་ཆེས་གཡུང་དྲུང་བོན་གྱི་བསྟན་པའི་སྲོལ་བཏོད། བོན་གྱི་ཡི་
གེ་སྨར་ཆེན་སྨར་ཆུང་གསར་དུ་བརྩམས། ད་ཡོད་བན་བོན་གཉིས་ཀའི་དཔྱད་
གཞིའི་ཡིག་རིགས་ལ་འཁོད་པ་ལྟར། གངས་ཅན་ཡུལ་དུ་ཤེས་རིག་འཕེལ་བའི་
ལོ་རྒྱུས་ཀྱི་འགོ་ཚུགས། དུས་དེར་ཞང་ཞུང་ཡུལ་དུ་གནའ་བོའི་གླུ་གར་དང་
རོལ་མོ་སོགས་དར་ཁྱབ་གང་འཚམ་བྱུང་བ་སྟེ། སྟོན་པ་གཤེན་རབ་ཀྱི་རྣམ་
537



ཐར་འབྲིང་བ་《མདོ་གཟེར་མིག》ལས། “དེ་ནས་རྒྱལ་བུ་ཡང་ཉིད་དང་འཁོར་
བ་དང་རོལ་མོའི་ཆས་རྫོགས་པས། འཇིག་རྟེན་གྱི་ཁམས་ལྷོ་ཕྱོགས་ཀྱི་གླིང་།
མཚོ་མུ་ལེ་སྟོང་ལྡན་ཧད་ཀྱི་འགྲམ་དུ་ཁྲུས་ལ་གཤེགས་སོ། ། འཁོར་པ་མང་པོས་
ཀྱང་ལ་ལ་ནི་སེལ་བཏབ། ལ་ལ་ནི་ཁྲུས་གསོལ། ལ་ལ་ནི་ཚན་གཏོར། ལ་ལ་
ནི་གླུད་གཏོང་། ལ་ལ་ནི་ལྷ་སྟོན། ལ་ལ་ནི་གཡང་སྐྱོབ། ལ་ལ་ནི་རྔ་བརྡུང་།
ལ་ལ་ནི་གཤང་དཀྲོལ། ལ་ལ་ནི་དུང་འབུད། ལ་ལ་ནི་སྤོས་གཏུལ། ལ་ལ་ནི་
དར་འཕྱར། སྟེང་གི་ལྷ་དང་། འོག་གི་ཀླུ། བར་གྱི་མི་རྣམས་ཀྱང༌། ལ་ལ་ནི་
རོལ་མོར་བསྒྱུར། ལ་ལ་ནི་ལྷ་ཕྱག་འཚལ། ལ་ལ་ནི་བསྐོར་བ་བྱེད། ལ་ལ་ནི་
མེ་ཏོག་འབུལ། ཤིང་རྟ་འཁོར་ལོ་བརྒྱུད་པ་ལ་ནི་འཆིབས། སྟག་དང་གཡག་
དང་སེང་གེ་དང་། གླང་པོ་ཆེ་རྣམས་ཀྱིས་ཕྱོགས་བཞིའི་མཐའ་མནན་ནས་
གཤེགས་སོ། །”(ཤོག་ ༡༩)ཞེས་གསུངས། གོང་དུ་བཀོད་པ་འདིའི་ཐོག་
ནས་གཤེན་རབ་མི་བོ་ཆེའི་སྐུ་དུས་སུ་རོལ་མོའི་བྱེ་བྲག་རྔ་དང་༌། གཤང་ལང་།
དུང་སོགས་དར་ཡོད་པ་རྟོགས་ཐུབ། སྟག་འཆམ་དང་། སེང་འཆམ། གཡག་
འཆམ་དང་། གླང་ པོའི་འཆམ་ སོགས་ དར་ཡོད་ པའང་ གསལ་ པོར་ མངོན།
གངས་ཅན་གནའ་བོའི་རོལ་མོའི་རྣམ་གྲངས་ལས་རྫ་རྔ་དང༌། རྫ་གླིང་། རྡོ་
ཏིང་བཅས་ནི་བསྐལ་པ་ཡ་ཐོག་དུས་ཀྱི་རོལ་ཆ་ཡིན་པ་རིག་པས་དཔྱད་ཐུབ། །
དེ་ནས་སྤྱི་ཚོགས་རིམ་བཞིན་གོང་དུ་འཕེལ། བོན་གྱི་དཔེ་རྙིང་《དབུ་
ནག་མི་བོ་འདྲ་ཆགས》སུ་བཀོད་པར་གཞིགས་ན། རྒྱལ་ཕྲན་སིལ་མ་བཅུ་
གཉིས་ཀྱི་དུས་མཇུག་ ཏུ་ གཉའ་ཁྲི་བཙན་པོ་རྒྱལ་ཕྲན་བཅུ་གཉིས་ཀྱི་རྗེ་རུ་
གཤེགས། འདི་ནི་རང་རེ་ཁ་བ་ཅན་གྱི་ལོ་རྒྱུས་ཐོག་གི་བཙན་པོའམ་རྒྱལ་པོ་
ཐོག་མ་དེ་ཡིན་ལ། གངས་ཅན་ཡུལ་འདི་སྤྱི་ཚོགས་ཀྱི་དུས་རིམ་གསར་པ་ཞིག་
ཏུ་བསླེབས། དུས་དེར་རྒྱལ་ཕྲན་སིལ་མ་བཅུ་གཉིས་ཀྱི་ནང་ནས་ཞང་ཞུང་ནི་
རིག་གནས་ལག་རྩལ་དང༌། གཡུང་དྲུང་བོན་གྱི་ཆོས་ལུགས་དར་ཁྱབ་ཆེ་བའི་
རྒྱལ་ཕྲན་ཞིག་ཡིན་ཞིང་《སྔ་རབས་བོད་ཀྱི་བྱུང་བ་བརྗོད་པ་འབེལ་གཏམ་ལུང་
538



གི་སྙིང་པོའི》ནང་ཤོན་དར་ལུགས་དང་། དེའི་འཁྲབ་སྟོན་བྱེད་ལུགས། རམ་
འདེགས་རོལ་མོ་རྔ་ཆེ་ཆུང་དང་དུང་ཆེན། སུར་སྣ། འཁར་རྔ། སྦུག་ཆལ་
སོགས་དཀྲོལ་བའི་སྐོར་གསལ་བར་བཀོད། དེར་བརྟེན་ཞང་ཞུང་ཡུལ་གྱི་ཤོན་
ནི་གནའ་བོའི་དུས་ཀྱི་ཞབས་བྲོ་ཡིན་པ་གསལ་པོར་རྟོགས། དེ་བཞིན་ད་ཡོད་
ལོ་རྒྱུས་ དེབ་ ཐེར་ དང༌། འཚོ་ བ་ དངོས་ ཀྱི་ ནང་ ལ་ བརྟག་ཞིབ་ བྱས་ པར་
གཞིགས་ན། བསྐལ་པ་ཡ་ཐོག་དུས་སུ་ཐོག་མར་གནའ་མི་རྣམས་ཀྱིས་གཅན་
གཟན་རི་དྭགས་དང༌། བྱ་རིགས་མང་པོའི་ལུས་ཀྱི་རྣམ་འགྱུར་སྣ་ཚོགས་ལ་
ལད་མོ་བྱས་ཏེ་ཤུ་བའི་འཆམ་དང་། སྤྲེལ་འཆམ། སྟག་འཆམ། སེང་འཆམ།
གླང་པོའི་འཆམ། གཡག་འཆམ། ཕུག་རོན་གྱི་འཆམ། ཕོ་རོག་གི་འཆམ་
སོགས་མང་དུ་དར། ཡུན་ནན་ཁུལ་དུ་དར་ཁྱབ་ཆེ་བའི་སྟོན་པའི་ཆོས་ལུགས་
པ་ཚོས་སྦལ་པའི་གར་འཆམ་ཞེས་ལུས་སུ་ར་ལྤགས་སྤུ་ཕྱིར་བཏོན་ནས་གོན་པ་
དང༌། ལག་གཡས་སུ་གཡག་གི་རྔ་མ་ནག་པོ་ཞིག་འཁྱེར། ཡན་ལག་བཞི་དང་
གདོང་གི་རྣམ་འགྱུར་ཡང་སྦལ་པར་ལད་མོ་བྱས་ཏེ་འཁྲབ་སྲོལ་ཡོད་པ་དེ་ད་
ལྟའང་དངོས་སུ་མཐོང་རྒྱུ་ཡོད། །
གོང་དུ་སྨོས་པ་ལྟར། གཉའ་ཁྲི་བཙན་པོའི་དུས་སུ་གངས་ཅན་ཡུལ་དེ་ལོ་
རྒྱུས་ཀྱི་དུས་མཚམས་གསར་པ་ཞིག་ཏུ་སླེབས་ཏེ་རྗེ་ལ་སྔ་བ་གཉའ་ཁྲི་བཙན་པོ་
དང༌། མཁར་ལ་སྔ་བ་ཡུམ་བུ་བླ་མཁར། ཡུལ་ལ་སྔ་བ་ཡར་ལུང་ སོག་ཁ།
གྲོང་ལ་སྔ་བ་འཕྱིང་བ་སྟག་རྩེ། ཞེས་གྲགས་པ་ལྟར་སྤྱི་ལོའི་སྔོན་ལོ་བརྒྱ་དང་ཉི་
ཤུ་རྩ་དྲུག་(ལ་ལས་ལོ་བཞི་བརྒྱ་བཅུ་བཞི་ཡང་ཟེར)ལོར་བོན་ཤེས་པ་ཅན་བཅུ་
གཉིས་ཀྱིས་ཨུ་བེ་ར་རྒྱལ་ཕྲན་སིལ་མ་བཅུ་གཉིས་ཀྱི་ རྒྱལ་པོའམ་བཙན་པོར་
མངའ་གསོལ། རྗེ་ཡི་རྒྱལ་ཆས་སྤྲས་པའི་སྲོལ་ཐོག་མ་དར་བ་མ་ཟད། ཕ་ཤུལ་
བུ་འཛིན་གྱིས་རྒྱལ་རྒྱུད་འཛིན་པའི་སྲོལ་ཡང་དར། མི་རྗེ་ལྷས་མཛད་རྒྱལ་
ཁམས་བདེ་ལ་འཁོད། དཔལ་འབྱོར་གོང་དུ་འཕེལ། ཡུལ་ཡར་ལུང་དུ་ཕོ་བྲང་
ལ་སྔ་བ་ཡུམ་བུ་བླ་མཁར་བཞེངས། གྲོང་ལ་སྔ་བ་འཕྱིང་བ་སྟག་རྩེ་ཞེས་འཕྱིང་
539



ཡུལ་དུ་ཀླུང་ལ་གྲོང་སྡེ་ཆགས། གཉའ་ཁྲི་ནས་བཟུང་གནམ་གྱི་ཁྲི་བདུན་སོགས་
གདུང་རབས་ཉེར་བདུན་རིང་ཆབ་སྲིད་བོན་དང་། ལྡེའུ་སྒྲུང་གིས་བསྐྱངས།
དུས་དེར་སྤྲེའུའི་སྒྲུང་དང་། མཆིལ་པའི་སྒྲུང་། མ་སངས་ཀྱི་སྒྲུང་སོགས་གླུ་
གར་གྱི་བརྗོད་བྱ་མང་དུ་ཐོན། 《ལ་དྭགས་རྒྱལ་རབས》ལས་“རྒྱལ་པོ་འདིས་ཕོ་
བྲང་འཕྱིང་བ་སྟག་རྩེ་བརྩིགས། ཕོ་བྲང་སྐུ་མཁར་བརྩིགས་པའི་སྔ་ཤོས་དེ་ཡིན་
ནོ། ། དེའི་སྲས་དེ་ཤོ་ལེགས། འདིའི་རིང་ལ་གླུ་དང་བྲོ་དར།”(ཤོག་༡༩)ཅེས་
གསུངས་པ་ལྟར། སྤྱི་ལོའི་དུས་རབས་དང་པོ་ཙམ། བཙན་པོའི་གདུང་རབས་
བཅུ་གཅིག་པ་དེ་ཤོ་ལེགས་ཀྱི་སྐུ་དུས་སུ་བོད་དུ་གླུ་དང་བྲོ་ཐོག་མར་དར། དེ་
བཞིན་བཙན་པོ་ དེ་རྣམས་ཀྱི་སྐུ་དུས་ སུ་ ལྷ་ ཡི་ རོལ་ མོ་ གླིང་བུ་བོད་ན་དར་
གསུངས་པ་ལྟར་རོལ་མོའི་བྱེ་བྲག་ཕྱེད་གླིང་ཐོག་མར་དར་བ་རྟོགས་ཐུབ།
དེ་ནས་སྤྱི་ལོ་333ལོར་ལྷ་ཐོ་ཐོ་རི་སྙན་ཤལ་གྱི་སྐུ་དུས་སུ་སངས་རྒྱས་
བསྟན་པ་དབུ་བརྙེས་ཏེ་བོད་ཀྱི་རིག་གནས་དུས་མཚམས་གསར་པ་ཞིག་ཏུ་
བསླེབས་འགོ་ཚུགས། ཁྱད་པར་དུ་ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་
མཐའ་བཞིའི་རྒྱལ་ ཕྲན་དབང་དུ་འདུས་པ་དང་། སྲིད་འཛིན་དང་དམག་
དཔུང་གི་ སྒྲིག་གཞི་གཏན་ལ་ཕབ་པ། བོད་ཡིག་གསར་བཅོས་དང་ བཀའ་
བསྟན་མང་པོ་བོད་དུ་བསྒྱུར་པ། ཁྲིམས་ཡིག་གསར་བཟོས། རྒྱ་བཟའ་དང་
བལ་བཟའ་བོད་དུ་གདན་དྲངས་པ་སོགས་མཛད་པ་རྒྱ་ཆེ་སྤེལ། བོད་ཀྱི་ཆབ་
སྲིད་དང་། དཔལ་འབྱོར། རིག་གནས་སོགས་གོང་དུ་འཕེལ་བས་རིག་རྩལ་
འཕེལ་རྒྱས་ཀྱི་དུས་མཚམས་གསར་པ་ཞིག་ཏུ་བསླེབས། དུས་དེར་དགའ་སྟོན་
རྟེན་འབྲེལ་ཐོག་གླུ་གར་གྱི་དཔལ་ལ་རོལ་བའི་རྣམ་པ་ནི་《རྒྱལ་རབས་གསལ་
བའི་མེ་ལོང》ལས་“ཆོས་རྒྱལ་ཆེན་པོའི་སྐུ་ཡི་སྐྱོ་སངས་ལ། ། འབག་དང་སེང་
གེ་གཡག་ སེང༌ སྟག་ སེང་ དང༌། ། རྔ་བྲོ་མཁན་དང་ གར་ མཁན་ལ་ སོགས་
ཀྱིས། ། རེ་རེ་བཞིན་དུ་གར་དང་རྩེད་མོ་འབུལ། ། ལྷ་ཡི་རྔ་བོ་ཆེ་དང་པི་ཝང་
དང་། ། རོལ་མོ་སིལ་སྙན་རྣམས་ཀྱིས་མཆོད་པ་དང༌། ། སྨན་མཆོག་ཨ་ག་རུ་
540



དང་ཙན་དན་དང༌། །དྲི་ཞིམ་ བདུག་ སྤོས་ རྣམས་ ནི་རླུང་ ལྟར་ གཡོ། །
གདུགས་དང་རྒྱལ་མཚན་བ་དན་ལྷབ་ལྷུབ་དང༌། ། སྣ་ཚོགས་དར་གྱིས་ནམ་
མཁའ་གང་བར་མཆོད། ། ཡིད་འོང་མཛེས་ པའི་བུ་མོ་བཅུ་དྲུག་གིས། །
མཛེས་པའི་རྒྱན་བཅས་མེ་ཏོག་ ཐོགས་ནས་ནི། །གླུ་དང་གར་གྱིས་རྣ་བའི་
དགའ་སྟོན་འགྱེད། །”(ཤོག་༧༦ - ༧༧)ཞེས་གསུངས། སྐབས་དེར་སེང་
འཆམ་དང༌། གཡག་སེང་འཆམ། སྟག་སེང་འཆམ། གླུ་གར་སོགས་དར་ཁྱབ་
ཆེ་བ་དང༌། ཁྱད་པར་དུ་རྔ་བྲོ་མཁན་དང་། གར་མཁན་སོགས་དར་འགོ་
ཚུགས། དུས་དེར་བོད་ཀྱི་ལྷ་མོའི་མེས་པོ་འབག་དཀར་པོ་དར་ཡོད་པ་ལྷ་ལྡན་
གཙུག་ལག་ཁང་གི་ལྡེབས་རིས་ཐོག་ཏུ་གསལ་བར་བཀོད། །
དེ་ནས་བཙན་པོ་ཁྲི་སྲོང་ལྡེ་བཙན་གྱི་སྐུ་དུས་སུ་བསམ་ཡས་མི་འགྱུར་ལྷུན་
གྱིས་གྲུབ་པའི་གཙུག་ལག་ཁང་ལེགས་བསྒྲུབས་ཟིན་པའི་མཛད་སྒོའི་སྐབས་
ཟློས་གར་གྱི་ལེ་ཚན་འཁྲབ་སྟོན་བྱས་པའི་སྐོར་ལ། 《བཀའི་ཐང་ཡིག་ཆེ་མོ》
ལས། “ མགོ་ནག་མི་ཡིས་ས་གཞི་ཁེངས། ། སིལ་སྙན་རོལ་མོ་འབྲུག་བཞིན་
ལྡིར། ། གྱི་ལིང་རྟ་ལ་རྒྱུགས་ས་མེད། ། ཁྱེའུ་བུ་མོ་ཐམས་ཅད་ཀྱིས། ། ཆས་
བརྒྱུན་ལག་ན་རྔ་མ་ཐོགས། ། རྔ་བརྡུང་གླུ་ལེན་གར་སྟབས་བསྒྱུར། ། གཡག་
སེང་དར་སེང་སྟག་སེང་དང༌། ། འབྲུག་དང་སེང་ཕྲུག་གར་མཁན་དང༌། །
དཔལ་ མཛེས་ རྔ་ ཐོགས་ འཆམ་ པོ་ སོགས། ། རྒྱལ་ པོའི་ སྐུ་ ལ་ མཆོད་ པ་
འབུལ། ། དེ་ལྟར་རྗེ་འབངས་ཐམས་ཅད་ཀྱིས། ། དགའ་བའི་ལུས་ལ་རང་
དབང་མེད། ། བྲོ་བརྡུང་ནམ་མཁའི་ཆར་པ་འདྲ། ། སྐྱིད་པའི་སེམས་ལ་དྲན་
འཛིན་མེད། །རང་རང་མོས་པའི་གླུ་རེ་ལེན། །”(རྒྱལ་རབས་གསལ་བའི་མེ་
ལོང་ཤོག ༢ ༡༥）ཞེས་གསུངས་པ་ལྟར། དུས་དེར་ ཟློས་གར་དང་རོལ་མོའི་
འཁྲབ་སྟོན་ཧ་ ཅང་གཞི་རྒྱ་ཆེ་ལ་སྣ་མང་ཕུན་སུམ་ཚོགས་པ། ཁྱད་ པར་དུ་
འབྲུག་དང་སེང་ཕྲུག་འཁྲབ་སྲོལ་དར་བ་དང་། ཁྱེའུ་བུ་མོ་ཐམས་ཅད་ཀྱིས། །
ཆས་བརྒྱན་ལག་ན་རྔ་མ་ཐོགས་ཟེར་བ་ལྟར་གནའ་དུས་རྔ་མ་དཀར་ནག་དམར་
541



གསུམ་ནི་ཟློས་གར་མཁན་གྱི་ཕྱག་མཚན་གཙོ་བོ་ཞིག་ཡིན་པ་གསལ་པོར་མངོན།
དེ་ནས་བོད་ཀྱི་སྤྱི་ཚོགས་གོང་ནས་གོང་དུ་འཕེལ་བ་དང་སྦྲགས་ཟློས་གར་སྒྱུ་
རྩལ་ཡང་སྔར་བས་གོང་དུ་འཕེལ་རྒྱས་ཆེན་པོ་བྱུང་བ་བཅས་སོ། །
དེ་རྗེས་དཔལ་ལྡན་ས་སྐྱ་པའི་དུས་རབས་སུ་བོད་ཀྱི་ཟློས་གར་སྤྱི་དང༌།
ཁྱད་པར་དུ་རོལ་མོའི་གཞུང་ལུགས་སྔར་བས་གོང་དུ་འཕེལ་བ་སྟེ། བོད་རང་
ཉིད་ཀྱི་མཁས་པས་《རོལ་མོའི་བསྟན་བཅོས》དང༌། དེའི་འགྲེལ་པ་སོགས་
བསྟན་བཅོས་མང་དུ་བརྩམས། །
: དེ་ནས་ཕག་མོ་གྲུ་པའི་དུས་སྐབས་སུ་གྲུབ་ཐོབ་ཐང་སྟོང་རྒྱལ་པོས་བོད་ཀྱི་
འགྲིམ་འགྲུལ་མི་བདེ་བའི་དཀའ་ངལ་གཟིགས་ནས་ལྕགས་ཟམ་ཁག་ལྔ་བཅུ་ང་
བརྒྱད་དང་། གྲུ་ཤན་རྟ་མགོ་བརྒྱ་དང་བཅོ་བརྒྱད། ཤིང་ཟམ་དྲུག་ཅུ་ཙམ་
གསར་བསྐྲུན་གནང་བར་འགྲོ་གྲོན་གྱི་དཀའ་ངལ་སེལ་ཆེད་ལྷོ་ཁའི་བུ་མོ་སྤུན་
བདུན་ལ་བཀའ་བཀོད་གནང་སྟེ་བུ་མོ་གཉིས་ཀྱིས་སྔོན་པ་འཁྲབ་པ་དང་། བུ་
མོ་བཞིས་ལྷ་མོ་འཁྲབ། ཡང་བུ་མོ་གཅིག་གིས་སྦུག་ཆལ་དཀྲོལ་བ། གྲུབ་ཐོབ་
རང་ཉིད་ཀྱིས་རྔ་བརྡུང་བ་མཛད་དེ་ལྷ་མོ་ཚོགས་པ་བཙུགས། སྐབས་དེར་
འཁྲབ་སྟོན་པ་བུ་མོ་སྤུན་བདུན་ལས་གྲུབ་སྟབས་ཚོགས་པ་དེར་ཨ་ལྕེ་ལྷ་མོ་ཞེས་
འབོད། བོད་དུ་ལྷ་མོ་དུས་ནམ་ཞིག་དར་བའི་སྐོར་གོང་དུ་སྨྲས་པ་ལྟར་སྲོང་
བཙན་སྒམ་པོའི་སྐབས་སུ་འབག་དཀར་པོའི་འཁྲབ་སྲོལ་དར་ཡོད་པ་ལྷ་ལྡན་
གཙུག་ལག་ཁང་གི་ལྡེབས་རིས་རྙིང་མ་ཁག་ལས་ར་འཕྲོད་བྱུང་། དེར་བརྟེན་
ཐང་སྟོང་རྒྱལ་པོས་བོད་ཀྱི་ལྷ་མོ་གོང་དུ་སྤེལ་བའི་ཆེད་དུ་འབག་སྔོན་པོ་གྱོན་
པའི་ལྷ་མོ་ཚོགས་པ་བཙུགས། དེ་ནས་རིམ་བཞིན་ལྷ་མོ་ཚོགས་པའི་གཞི་རྒྱ་ཆེ་
རུ་སོང་བ་དང་། མི་སྣ་རྣམས་ལས་བགོས་ཞིབ་ཚགས་སུ་སོང་སྟེ་སྔོན་པོའམ་
སྔོན་པ་སྐྱེས་པས་འཁྲབ་སྟོན་བྱེད་པ་ལས་བུད་མེད་ཀྱིས་འཁྲབ་སྲོལ་མེད་ལ།
ཕྱིས་ནོར་བུ་གླིང་ཁ་དང་དགོན་སྡེ་གཙོ་བོ་རྣམས་ལ་བུད་མེད་ཀྱིས་འཁྲབ་སྟོན་
རྩ་བ་ནས་བྱེད་མི་ཆོག་པ་བཅས་སོ། །
542
is
io
io



དེ་ནས་རྒྱལ་མཆོག་ལྔ་པ་ཆེན་པོའི་སྐུ་དུས་སུ་དགའ་ལྡན་ཕོ་བྲང་གི་སྲིད་
དབང་དངོས་སུ་བཙུགས། ཆིན་ཀྲུང་དབྱང་སྲིད་གཞུང་གིས་གདན་ཞུས་ལྟར།
རྒྱལ་བ་སྐུ་ཕྲེང་ལྔ་པ་ངག་དབང་བློ་བཟང་རྒྱ་མཚོ་མེས་རྒྱལ་ནང་སར་ཕེབས།
རྩེ་ཕོ་བྲང་དམར་པོ་བཞེངས་འགོ་འཚུགས། ཁྲིམས་ཡིག་ཞལ་ལྕེ་བཅུ་གསུམ་
གཏན་ལ་ཕབ། སྲིད་འཛིན་སྒྲིག་གཞི་དང་དགོན་སྡེ་ཁག་བདག་སྐྱོང་མཛད་
ཕྱོགས་སྐོར་གྱི་བཀའ་ཡིག་རིགས་མང་དུ་སྤེལ། ཁྱད་པར་དུ་བོད་ཀྱི་རིག་གནས་
སྒྱུ་རྩལ་གོང་དུ་སྤེལ་ཆེད་བྱ་ཐབས་རབ་དང་རིམ་པ་སྤེལ་སྟབས་བོད་ཀྱི་ཟློས་
གར་སྒོ་ཀུན་ནས་ཡར་རྒྱས་གོང་དུ་འཕེལ། ལྷ་མོ་ཚོགས་པའང་རིམ་བཞིན་རྒྱ་
བསྐྱེད་དུ་སོང་ནས་སྔ་རྗེས་སུ་རྒྱང་མཁར་བ་དང་། ཤངས་པ། སྐྱོར་མོ་ལུང་།
གཅུང་པ་སོགས་ཚོགས་པ་ཁག་བཙུགས་པ་མ་ཟད། རིམ་བཞིན་ལྷ་མོའི་གཞུང་
ཆེན་བརྒྱད་ཀྱི་འཁྲབ་སྲོལ་དར། གཞན་ཡང་ཆབ་མདོའི་རལ་པ་དང་བྲོ། ལྷོ་
ཁའི་སྒོར་གཞས་དང་རྔ་བྲོ། ཀོང་པོའི་མདའ་གཞས། གཙང་གི་རྒྱང་གཞས་
དང་སྟོད་གཞས་ལ་སོགས་པའི་ཟློས་གར་སྒྱུ་རྩལ་སྒོ་ཀུན་ནས་གོང་དུ་འཕེལ་བ་
བཅས་སོ། །
གསུམ། ཟློས་གར་གྱི་རྣམ་གྲངས་སྐོར། །
གངས་ཅན་ཡུལ་དེར་གླུ་གར་གྱི་རྒྱ་མཚོ་ཞེས་འབོད་པ་འདི་ནི་ལོ་རྒྱུས་ཀྱི་
དོན་དངོས་དང་ཡོངས་སུ་མཚུངས་པ་ཞིག་ཡིན་ཞིང༌། ད་ཡོད་ལོ་རྒྱུས་ཡིག་
རིགས་ལ་འཁོད་པར་གཞིགས་ན། ཟློས་གར་གྱི་རྣམ་གྲངས་གཙོ་བོ་ནི་འཆམ་
དང༌། ཤོན། བྲོ། གར། སྒོར་གཞས། གཞས་ཆེན། ནང་མ། སྟོད་གཞས།
ཀོང་པོའི་མདའ་གཞས། ལྷ་མོ། འབྲོང་རྩེད། བགྲེས་དཀར་སོགས་དང་དེ་
དག་ལའང་ནང་གསེས་དབྱེ་བ་ ཤིན་ཏུ་མང་བས་འདིར་རྣམ་ གྲངས་གཙོ་བོ་
རྣམས་རགས་ཙམ་བཀོད་པ་འདི་ལྟར། །
543



༡.འཆམ་གྱི་སྐོར།
《བོད་རྒྱ་ཚིག་མཛོད་ཆེན་མོ་》སོགས་ལ་འཆམ་ཞེས་པའི་ཐ་སྙད་འདིའི་གོ་
དོན་ཐད་འགྲེལ་བཤད་གང་ཡང་གནང་མེད་རུང་། དོན་དུ་འཆམ་ཞེས་པའི་ཐ་
སྙད་འདིའི་གོ་དོན་ནི་དལ་པོའི་ངང་ཕར་འགྲོ་ཚུར་འོངས་བྱེད་པའི་དོན་ཡིན་
ཞིང་། གང་ ལགས་ཤེ་ན། སྤྱིར་ན་གྲུབ་ མཐའ་ གང་ གི་ འཆམ་ ཡིན་རུང་།
འཆམ་མཁན་གྱི་གཟུགས་པོའི་ཉམས་འགྱུར་དལ་ཞིང་འགྱིངས་ཉམས་ལྡན་པའི་
ཁྱད་ཆོས་མངོན་གསལ་དོད་པོ་ཡོད་པས་ཐ་སྙད་ཀྱི་མིང་དེ་བཏགས་པ་རེད་སྙམ།
འཆམ་ནི་ཆེས་སྔ་བའི་སྒྱུ་རྩལ་གྱི་རྣམ་པ་ཞིག་ཡིན་ཞིང་། 《མདོ་གཟེར་མིག》
སོགས་གཡུང་དྲུང་བོན་གྱི་ལོ་རྒྱུས་དེབ་ཐེར་ཁག་ལ་གཞིགས་ན། ད་ནས་བརྩིས་
པའི་མི་ལོ་ཉིས་སྟོང་དྲུག་བརྒྱ་ཙམ་གྱི་དུས་སུ་འཆམ་དར་ཟིན་པ་དང་། དེ་ཡང་
ཐོག་མར་གཅན་གཟན་རི་དྭགས་དང་། བྱ་བྱིའུ་སོགས་ཀྱི་ཕྱག་རྒྱུར་ལད་མོ་
བྱས་ཏེ་སྤྲེལ་འཆམ་དང༌། སྟག་འཆམ། སེང་འཆམ། ཤྭ་བའི་འཆམ། གླང་
པོའི་འཆམ། གཡག་འཆམ། ཕོ་རོག་གི་འཆམ་སོགས་འཆམ་གྱི་རིགས་མང་དུ་
མཆིས། དེ་ནས་གདོད་མའི་འཆམ་དེ་ལའང་འཆམ་དཔོན་ཏེ་འཆམ་གྱི་མདོ་
འཛིན་པ་དང་། འཆམ་ཡིག་སྟེ་འཆམ་གྱི་འཁྲབ་གཞུང་རོལ་ཆ་སོགས་གཏན་ལ་
ཕབ་ནས་འཐུས་སྒོ་ཚང་དུ་བཏང༌། སྐབས་དེར་འཆམ་གཞུང་གི་བརྗོད་བྱ་གཙོ་
བོ་ནི་བོན་སྐྱོང་སྲུང་མ་དང་ཡི་དམ་ལྷ་ཚོགས་ཀྱི་ཆོ་ག་གཙོ་བོར་བཟུང་ཞིང་།
སྟག་ལའི་རྔ་འཆམ་ (སྟག་ལ་མེ་འབར་ཏེ་གཡུང་དྲུང་བོན་གྱི་ཐུན་མོང་མ་ཡིན་
པའི་ཡི་དམ་ཞིག་ཡིན)དང་། ཞི་ཁྲོའི་ཁྲོ་འཆམ། ཡི་དམ་དབལ་ཕུར་གྱི་འཆམ།
ཀུན་རིག་ གི་འཆམ། གནམ་ བརྒྱུད་ཀྱི་འཆམ། གཤེན་རབ་དགུ་འཆམ་ལ་
སོགས་པའི་གནའ་བོའི་འཆམ་གྱི་ནང་གསེས་ཤིན་ཏུ་མང་། དེ་ནས་སངས་རྒྱས་
ཆོས་ལུགས་བོད་དུ་དར་བའི་རྗེས་སུ་གྲུབ་མཐའ་སོ་སོའི་ཆོ་ག་ལྟར་འཆམ་དར་
ཁྱབ་ཆེ་བ་བྱུང་བ་སྟེ། གྲུབ་མཐའ་ཁག་གི་དགོན་སྡེ་ཆེ་འབྲིང་ཁག་ལ་རང་སོ་
སོའི་རྒྱུན་སྲོལ་ལྟར་འཆམ་འཁྲབ་སྲོལ་དང་། ལོ་ལྟར་བོད་ཟླ་བརྒྱད་པར་བཀྲ་
544



ཤིས་ལྷུན་པོའི་《གཟིགས་མོ་ཆེན་པོ》དང༌། བོད་ཟླ་དྲུག་པའི་ནང་ས་སྐྱ་པའི་
ལུགས་ཀྱི་《ཕུར་འཆམ》། བོད་ཟླ་ལྔ་པའི་ཚེས་བཅོ་ལྔ་ཉིན་བསམ་ཡས་《མདོ་
སྡེའི་མཆོད་པ》། བོད་ཟླ་བཞི་པའི་ཚེས་དགུ་ཉིན་《མཚུར་ཕུ་དབྱར་འཆམ》
སོགས་ད་བར་དངོས་སུ་མཇལ་རྒྱུ་ཡོད་ལ། ཆོ་ག་སོ་སོའི་ནང་དོན་ལ་གཞིགས་
ནས་སྲིད་པའི་རྒྱལ་མོ་དང༌། ཡི་དམ་ཁྲོ་བོ། ཡི་དམ་ཕུར་པ། ལྷའི་དབང་པོ་
བརྒྱ་བྱིན། གུ་རུ་གཙོ་འཁོར། མགོན་པོ། དམ་ཆེན་ཆོས་རྒྱལ་སོགས་དཀྱིལ་
འཁོར་ལྷ་ཚོགས་དང་། དུར་བདག་དཀར་ནག ཨ་ཛ་ར། ཞྭ་ནག གིང་ཕོ་
མོ། དཔའ་བོ་དཔའ་མོ། སྟག སེང༌། ཁྱུང་། འབྲུག ཤུ་བ། ཕོ་རོག
བདུད་དང་བདུད་མོ། ཙོང་ཙོང་ལ་སོགས་འཁོར་རྣམས་ནི་མེད་ཐབས་མེད་
པའི་འཁྲབ་སྟོན་པ་ཞིག་ཡིན་ཞིང་། འཆམ་གྱི་རམ་འདེགས་སུ་དཀྲོལ་བའི་རོལ་
ཆ་ནི་གོ་རིམ་སོ་སོའི་ནང་དོན་ལ་གཞིགས་ནས་དུང་ཆེན་དང༌། རྒྱ་གླིང༌། རྔ།
སྦུག་ཆལ། སིལ་སྙན། དུང་དཀར། རྐང་གླིང་སོགས་ཡོད་ལ། འཆམ་འགོ་
ཚུགས་དང་མཇུག་བསྒྲིལ་སྐབས་དུང་རྒྱ་གླིང་དང་། རྔ་སྦུག་གཙོ་བོར་བྱེད་ལ།
འཆམ་གྱི་གཞུང་དངོས་འཁྲབ་སྐབས་རོལ་ཆ་རྔ་སྦུག་གཙོ་བོར་བྱེད་དོ། །
འཆམ་བོད་དུ་དུས་ནམ་ཞིག་དར་མིན་སྐོར་ལ། ད་ལྟ་ཕྱི་ནང་མཁས་པ་
འགའ་ཞིག་གིས་སློབ་དཔོན་པདྨ་འབྱུང་གནས་བོད་དུ་ཕེབས་རྗེས་གཞི་ནས་
དར་ཚུལ་གསུངས་པ་འདི་ནི་གཡུང་དྲུང་བོན་གྱི་དཔེ་རྙིང་ཁག་ལ་གཟིགས་རྒྱ་
དམན་པའི་རྐྱེན་མིན་ནམ་སྙམ། །
༢.ཤོན་གྱི་སྐོར།
ཤོན་ནི་གཤེན་རབ་མི་བོ་ཆེའི་སྐུ་དུས་སུ་དར་བས་ལོ་རྒྱུས་ཡུན་རིང་བ་
དང་དམིགས་བསལ་ཁྱད་ཆོས་ལྡན་པའི་གནའ་བོའི་ཞང་ཞུང་གི་གླུ་གར་ཞིག་
ཡིན། དེ་ཡང་ཐོག་མར་ཤོན་ཞེས་པའི་ཐ་སྙད་དེའི་གོ་དོན་ནི། ཤོན་ནི་གནའ་
བོའི་ཞང་ཞུང་སྐད་ཀྱི་བརྡ་རྙིང་ཡིན་ལ། དེའི་གོ་དོན་ནི་གླུ་གར་ཞེས་པའི་དོན་
545



ཡིན། ཤོན་འཁྲབ་ལུགས་སྐོར་ལ་《སྔ་རབས་བོད་ཀྱི་འབྱུང་བ་བརྗོད་པ་འབེལ་
གཏམ་ལུང་གི་སྙིང་པོ》ལས་“གནའ་དུས་ཞང་ཞུང་གི་ཡུལ་ལུགས་ཤོན་གྱི་སྐོར།
ཤོན་རྩེད་མི་གྲངས་ཉི་ཤུ་ནས་བརྒྱ་སྐོར་བར་གང་ཡོད་ཚོ་གསུམ་དུ་བཅད་དེ་
ལག་བསྣོལ་ བསྒྲིལ་མ་ ཟླུམ་ སྐོར་ཕྱི་ནང་རིམ་ པ་ མི་ མང་ དུས་ གསུམ་ དུ་བྱེད།
ཤོན་དཔོན་དང་པོ་དེས་ལག་གཡས་ཀྱིས་དྷོ་རང༌” ཞེས་གཡག་དཀར་པོའི་རྔ་
མ་དངུལ་གྱི་ཡུ་བ་ཅན་ཞིག་འཕྱར་བསྐོར་བྱེད་བཞིན་རྔ་ཆེ་ཆུང་དང༌། དུང་
ཆེན། སུར་ སྣ། འཁར་རྔ་། སྦུབ་ཆལ་ སོགས་ ཀྱི་ སྒྲ་དང་ བཅས་ ཁ་ ནས་
དབྱངས་དང་། རྐང་པས་འགྲོས་ཀྱི་གཡས་སྐོར་དུ་བསྐྱོད་པའི་གསེབ་ཏུ་་ སད་
ལྷ་ཅེས་ལྷ་རྟེན་དང་ཡུལ་ ལྷ་ དྲེགས་པ་ཅན་གྱི་རིགས་ སོགས་ སོ།། མཉམ་དུ་
བགྲོད་ཅིང་། ངག་གི་གླུ་དབྱངས་ནི། བྷི་ལེ་བྷེ་ཧོའན། ལག་པ་མཐུད་ནས་
འགྲོ། གྷོ་ལི་གྷོ་ཧོ་ན། ཤོན་རྩེད་རོལ་ལ་ཕེབས། ཧ་ཡ་བྷེ་ཧོ་ན། སྔོན་དུ་
མགྱོགས་པར་སྐྱོད་ལ་ཕྱིར་གཤེགས། ཁ་གྷོ་གྷོ་རིང་འང་དྷེན། ལྷ་མཇལ་མི་ཚོ།
ཁ་གྷོ་གྷོ་ཚུ་ལི་པ་ལྷ་ཁང་ལིད་པ་འདིར་འཛོམས། ཟླུམ་པོ་གྷོ་རི་ངུའི་དྷེན། ལྷ་
ཡིས་དུག་ཐོད་ཟླུམ་པོ་ཀླུབ། འདིས་མཚོན་ཏེ་ཞང་སྐད་འདྲེས་མའི་སྔར་གྱི་ཡུལ་
སྐད་རྙིང་ པ་ལས་ དབྱངས་དང་བཅས་ཏེ་འཁྲབ་ལུགས། ཁུ་ནུ་སོགས་ སྟོད་
ཕྱོགས་བོད་ཀྱི་མཐའ་མཚམས་ཡུལ་ཁག་རྣམས་སུ་ཧ་ཅང་གི་དར་ཁྱབ་ཆེ་བ་ཡིན།
འདི་ཡང་སྔར་དུས་སྟོན་པ་གཤེན་རབ་བསུ་སྐྱེལ་གྱི་སྐབས་རྣམས་སུ་ཡང་འདི་
ལྟར་རྩེད་པའི་ལུགས་ཡོད་པ་ཡིན་འདུག་སྟེ། ལུང་ལས། ལ་ལ་ཞིག་གི་ཤོན་
བརྩེའོ། ཞེས་གསུངས་པའི་ཕྱིར།”(ཤོག་ ༡༥༤ - ༡༥༥）ཞེས་ གསུངས་པ་
ལྟར། ཤོན་ནི་ཆེས་དར་སྔ་བའི་གནའ་བོའི་གླུ་གར་ཞིག་ཡིན་ལ། འདི་ནི་གཞི་
རྒྱ་ཆེ་ཞིང་དམངས་ཁྲོད་དུ་ཁྱབ་གདལ་ཆེ་བ། དམིགས་བསལ་གྱི་ཉམས་འགྱུར་
ལྡན་ལ་གླུ་གར་ཟུང་དུ་འབྲེལ་བ་ཞིག་ཡོད་པ་གསལ་པོར་མངོན། ནང་དོན་
གཙོ་བོ་ནི་ཡུལ་ལྷ་གཞི་བདག་དྲེགས་ལྡན་གསོལ་བའི་གླུ་གར་གྱི་རྣམ་པ་ཞིག་
ཡིན་ཞིང༌། སྤྱི་ཚོགས་གོང་དུ་འཕེལ་བ་དང་སྦྲགས་གནའ་བོའི་ཤོན་རྩེད་ལའང་
546



དར་ཤོན་ སོགས་ནང་གསེས་ རིགས་ བཅུ་གསུམ་ཙམ་ དབྱེ་བ་དང༌། འཁྲབ་
མཁན་གྱི་ལག་ཏུ་དར་མཚོན་འཁྱེར་བ། སྐྱེ་བོ་ཕོ་མོ་ཞུགས་ཏེ་བརྩེ་དུང་གི་རྣམ་
པ་མཚོན་པའི་གླུ་གར་ཞིག་ཡིན་ཞེས་གསུངས་སོ། །
༣. བྲོ་ཡི་སྐོར།
བྲོ་ནི་གངས་ཅན་ཡུལ་གྱི་གནའ་བོའི་ཟློས་གར་གྱི་བྱེ་བྲག་ཅིག་ཡིན། 《ལ་
དྭགས་རྒྱལ་རབས》སུ་ལེགས་དྲུག་གི་བྱེ་བྲག་དེ་ཤོ་ལེགས་ཀྱི་སྐུ་དུས་སུ་གླུ་དང་བྲོ་
དར་ཞེས་འཁོད་པར་གཞིགས་ན། སྤྱི་ལོའི་དུས་ རབས་དང་པོའི་ སྐབས་ སུ་
གངས་ཅན་ཡུལ་དུ་བྲོ་དར་ཡོད་པ་གསལ་པོར་རྟོགས་ཐུབ་པ། བྲོ་ནི་ལུས་པོའི་
ཉམས་འགྱུར་དང་ངག་གི་གླུ་དབྱངས་ཟུང་དུ་འབྲེལ་བའི་སྒྱུ་རྩལ་གྱི་རྣམ་པ་ཞིག་
ཡིན་ཞིང་། བྲོ་ནི་འགྱིངས་ཉམས་ལྡན་པ་དང་། བག་ཡངས་པ། གཞི་རྒྱ་ཆེ་བ་
སོགས་དམིགས་བསལ་ཁྱད་ཆོས་དུ་མ་ལྡན་པ། རྐང་བྲོ་གླུ་གཞས་ཟེར་བ་ལྟར་
གླུ་གཞས་ཀྱི་ནང་དོན་གཙོ་བོ་ནི། ལྷ་བླ་མ་ལ་བསྟོད་པའི་ གླུ་དབྱངས་དང་།
དགའ་སྟོན་གྱི་རྟེན་འབྲེལ་ལ་བཀྲ་ཤིས་སྨོན་འདུན་ཞུ་བ། རང་གི་ཆེ་བ་བརྗོད་
པ་ལ་སོགས་པ་གླུ་གཞས་ཀྱི་ཚིག་གཏིང་ཟབ་ལ་སྙན་ངག་གི་ཉམས་འགྱུར་ལྡན་
པ་ཡོད་ལ། སྲོལ་རྒྱུན་གྱི་གཞས་ཚིག་ཕུད་སྐབས་འགར་འཕྲལ་དུ་གསར་རྩོམ་
བྱས་ཀྱང་ཆོག བྲོ་ལ་གཟུགས་ཀྱི་ཉམས་འགྱུར་དང༌། ཕྱག་མཚན། འཁྲབ་
ལུགས་ཀྱི་རྣམ་པ། ཡུལ་ལུང་སོ་སོའི་ཁྱད་ཆོས་མི་འདྲ་བར་བརྟེན་ནང་གསེས་
དབྱེ་བའང་མང་དུ་མཆིས། །
（༡)སྒོར་བྲོ་ནི། སྒོར་ནི་དབྱིབས་སྒོར་མོ་ལ་གོ་དགོས་པས་མི་རྣམས་སྒོར་
སྒོར་བྱས་ནས་འཁྲབ་པའི་བྲོ་གཞས་ལ་སྒོར་བྲོ་ཞེས་བརྗོད། བྲོ་དེ་རིགས་ནི་
ཆབ་མདོ་ས་ཁུལ་དང་། ཐང་གསུམ་སྟེ་རྒྱལ་ ཐང༌། ལི་ཐང་། འབའ་ཐང་
གསུམ་གྱི་ཁུལ་དུ་དར་ཁྱབ་ཆེ་ཞིང་། སྒོར་བྲོ་ཞེས་པའི་མིང་གི་ཐོབ་ཚུལ་སྐོར་ལ་
དམངས་ཁྲོད་དུ་བཤད་རྒྱུན་མི་འདྲ་བ་མང་བས་ཁ་ ཅིག་ ཏུ་བྲོ་དེ་རིགས་ཐབ་
547



ཀའི་མཐའ་ལ་བསྐོར་ཏེ་འཁྲབ་པས་བསྐོར་བྲོ་ཞེས་མིང་ཐོབ་ཟེར། བཤད་རྒྱུན་
དེ་རིགས་ལའང་རྒྱུ་མཚན་རྩ་བ་ནས་མེད་པ་མ་ཡིན་སྙམ། གང་ལགས་ཞེ་ན།
ཁམས་རྒྱལ་ ཐང་ཁུལ་དུ་ཁང་ཆེན་གྱི་དབུས་ན་ཀ་བ་ཆེན་པོ་ཞིག་གི་ཐོག་ཁ་
བཏགས་དང་དར་ཚོན་སྣ་ལྔ་སྐྱེལ་བཞིན་དེ་ལ་བསྐོར་ནས་བྲོ་འཁྲབ་སྲོལ་ཡོད་པ་
ད་ལྟའང་དངོས་སུ་མཐོང་རྒྱུ་ཡོད། །
སྒོར་བྲོ་ནི། གཙོ་བོ་ལོ་གསར་གྱི་མཛད་སྒོའི་རྟེན་འབྲེལ་དང་། གཉེན་
སྒྲིག་དགའ་སྟོན། ལྷ་གསོལ་སོགས་ཀྱི་སྐབས་སུ་འཁྲབ་སྟོན་བྱེད་སྲོལ་ཡོད་ཅིང་།
དེའང་འཁྲབ་སྟོན་བྱེད་མཁན་ཕོ་མོ་རྒན་གཞོན་གང་རུང་མི་གྲངས་བཅུ་ལྷག་
ཙམ་དང་། མང་ན་མི་གྲངས་བརྒྱ་ཙམ་མཉམ་འཛོམས་ཀྱིས་འཁྲབ་སྟོན་བྱེད་
པས་གཞི་རྒྱ་ཆེ་ལ་འགྱིངས་ཉམས་ཆེ་བ། སྐྱེ་བོ་ཀུན་ཀྱང་སྤྲོ་བ་རབ་ཏུ་འཕེལ་
བའི་ཉམས་འགྱུར་ལྡན་པ་ཞིག་ཡོད། སྒོར་བྲོའི་གླུ་གཞས་ཀྱི་ནང་དོན་གཙོ་བོ་
ནི། དཀྱིལ་འཁོར་ལྷ་ཚོགས་ལ་བསྔགས་པ་དང༌། ལོ་གསར་རྟེན་འབྲེལ་ལ་
བཀྲ་ཤིས་བསྟོད་གླུ། གཉེན་སྒྲིག་མཛད་སྒོའི་ཤིས་ཚིག་སོགས་ཡིན་པས་སྐྱེ་བོ་ཕོ་
མོ་ཀུན་གྱིས་དགའ་བའི་ཡུལ་དུ་གྱུར། ། །
(༣) རྔ་བྲོ་ནི། བྲོ་པ་རྣམས་ཀྱིས་སྐེད་པར་རྔ་ཆུང་སྒོར་མོ་རེ་བཏགས་པ་
དང༌། སྟོད་དུ་དར་ཚོན་སྣ་ལྔ་གྱོན་ཐོག་བྲོ་དཔོན་གྱི་སྣེ་འཁྲིད་འོག་རྐང་བྲོ་ལག་
བརྡུང་སྟེ་རྐང་པས་བྲོ་འཁྲབ་པ་དང་ལག་པས་རྔ་བརྡུང་སྟེ་འཁྲབ་པའི་གནའ་
བོའི་བྲོའི་བྱེ་བྲག་ཅིག་ཡིན་《རྒྱལ་རབས་གསལ་བའི་མེ་ལོང》སོགས་ལ་འཁོད་
པར་གཞིགས་ན། རྔ་བྲོ་ནི་ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་དར་བ་
གསལ་པོར་རྟོགས། རྔ་བྲོ་འཁྲབ་སྐབས་བྲོ་པ་བཅུ་ཕྲག་འགའ་ཞིག་མཉམ་དུ་
འཁྲབ་དགོས་ལ། འཁྲབ་ལུགས་ནི་འཁྲུག་བྱ་དོད་པ་དང༌། བག་ཡངས་པ།
སྤྲོ་གསེང་གི་རྣམ་པས་ཁེངས་པའི་དམིགས་བསལ་ཁྱད་ཆོས་ལྡན་ཞིང༌། བྲོ་
གཞས་ཀྱི་ཚིག་ནི་གོང་དུ་བཀོད་པའི་བྲོ་རིགས་གཞན་དང་རྩ་བའི་ཆ་ནས་གཅིག་
མཚུངས་ཡིན། །
548



（༣)མཆོད་བྲོ་ནི། སངས་རྒྱས་བསྟན་པའི་ཆེ་བ་བརྗོད་རྒྱུ་ནང་དོན་གཙོ་
བོར་འཛིན་པའི་གླུ་གར་ཞིག་ཡིན། དེའང་ཆབ་མདོ་བྱམས་པ་གླིང་དགོན་གྱི་
མཆོད་བྲོ་དང་རྭ་སྒྲེང་གི་མཆོད་བྲོ་ནི་གྲགས་ཆེ་བར་གྱུར། འོན་ཀྱང་ཆབ་མདོ་
བྱམས་པ་གླིང་གི་མཆོད་བྲོ་ནི་གྲྭ་པས་འཁྲབ་སྟོན་བྱེད་པ་དང༌། རྭ་སྒྲེང་གི་
མཆོད་བྲོ་ནི་མི་སྐྱས་འཁྲབ་སྟོན་བྱེད་ཆོག་ཅིང་། འཁྲབ་ལུགས་ཐད་སྤྱིར་ན་
སྒོར་བྲོ་དང་འདྲ་ལ། འོན་ཀྱང་གཟུགས་ཀྱི་འགྱུར་མཛེས་ཤིང་འཁྲུག་ཆ་དོད་པ་
དང་། ངག་གི་རྟ་དབྱངས་ནི་སྙན་ཞིང་འཇེབས་པ། ཚིག་གི་ནང་དོན་གཙོ་བོ་
ནི་ལྷ་བླ་མར་གསོལ་འདེབས་དང་བསྟོད་པ་ཕུལ་བ་སོགས་དམིགས་བསལ་གྱི་
ཁྱད་ཆོས་དང་ལྡན་པ་ཞིག་རེད། །
（༤)བྲོ་པ་གཞས་མ་ནི། གངས་ཅན་ཡུལ་དུ་དར་ཁྱབ་ཆེ་བའི་སྐྱེས་པའི་བྲོ་
དང་བུད་མེད་ཀྱི་གཞས་ཟུང་དུ་འབྲེལ་བའི་ བྲོ་གཞས་ཀྱི་བྱེ་བྲག་ཅིག་རེད།
ཁྱད་པར་དུ་སྒྱུ་རྩལ་དེ་རིགས་ནི་ལྷོ་ཁ་ས་ཁུལ་དུ་ཁྱབ་གདལ་ཆེ་ཞིང༌། བྲོ་ནི་སྤྱི་
ལོའི་དུས་རབས་དང་པོ་བཙན་པོའི་གདུང་རབས་བཅུ་གཅིག་པ་དེ་ཤོ་ལེགས་ཀྱི་
དུས་སུ་དར་བ་ཡིན་རུང༌། བྲོ་པ་དང་གཞས་མ་ཟུང་དུ་འབྲེལ་བའི་སྒྱུ་རྩལ་གྱི་
རྣམ་པ་དེ་རིགས་ནི་སྤྱི་ལོའི་དུས་རབས་བརྒྱད་པ་ཁྲི་སྲོང་ལྡེ་བཙན་གྱི་སྐུ་དུས་སུ་
དར་བ་ཞིག་ཡིན་པ་ལུང་དང་རིག་པས་དཔྱད་ཐུབ། དེ་ནི་བསམ་ཡས་མི་
འགྱུར་ལྷུན་གྱི་གྲུབ་པའི་གཙུག་ལག་ཁང་ལེགས་བསྒྲུབས་ཟིན་རྗེས་བསམ་ཡས་
མཚོ་མོའི་མགུར་དུ་མཁན་སློབ་ཆོས་གསུམ་དབུ་གུར་ནང་བཞུགས་ཏེ་རྩྭ་ཐང་
ཐོག་བྲོ་པ་གཞས་མ་འཁྲབ་པར་གཟིགས་བཞིན་པ་རི་མོའི་གཟུགས་སུ་བཀོད་པ་
བསམ་ཡས་དགོན་གྱི་ལྡེབས་རིས་སུ་ད་ལྟའང་དངོས་སུ་མཇལ་རྒྱུ་ཡོད། །
བྲོ་གཞས་དེ་རིགས་གཙོ་བོ་ནི། གནམ་ལོ་གསར་བཞད་ཀྱི་རྟེན་འབྲེལ་ཆེ་
མོ་དང་། གཞུང་གི་མཛད་སྒོ་ཆེ་ཁག སྡེ་དཔོན་ཆེ་ཁག་གསར་བསྐོས་མཛད་
སྒོ། ཚོགས་མཆོད་སེར་སྦྲེང་སོགས་མཛད་སྒོ་ཁག་ལ་འཁྲབ་སྟོན་བྱེད་དགོས་
ཤིང་། སྤྱིར་ན་བྲོ་པ་གཞས་མའི་འཁྲབ་སྟོན་པ་ནི་བྲོ་དཔོན་གཉིས་དང་། བྲོ་པ་
，
549



ལྔ། གཞས་ མ་ གསུམ། ཨ་ར་ བ་ གཉིས་ བཅས་ ཀྱིས་ འཁྲབ་ སྟོན་ བྱེད་ ཅིང༌།
འོན་ཀྱང་བྲོ་པ་གཞས་མའི་མི་གྲངས་ནི་མཛད་སྒོ་ཆེ་ཆུང་དང༌། ཡུལ་ལུང་སོ་
སོའི་སྔར་སྲོལ་ལ་གཞིགས་ནས་གཏན་འཁེལ་ བ་ལས་ གཅིག་ གྱུར་གྱི་གཏན་
འབེབས་མེད། །
གོང་དུ་བྲོའི་རྣམ་གྲངས་གཙོ་བོ་འགའ་ཞིག་རགས་ཙམ་བཀོད་པ་ཙམ་
ལས། གངས་ཅན་ཡུལ་དུ་ཡུལ་ལུང་སོ་སོར་རྒྱལ་རྩེའི་མང་རའི་བྲོ་ལྟ་བུ་ཡུལ་
ལུང་སོ་སོའི་བྲོའི་བྱེ་བྲག་མང་དུ་མཆིས་པ་བཅས་སོ། །
༩. ལྷ་མོའི་སྐོར། །
དེ་ཡང་ལོ་རྒྱུས་ཡུན་རིང་བ། གཟུགས་ཀྱི་ཉམས་འགྱུར་བརྗིད་ཆགས་ལ་
འཁྲུག་ཆ་དོད་པ། འབག་དང་གྱོན་ཆས་སོགས་ལ་དམིགས་བསལ་གྱི་ཁྱད་ཆོས་
ལྡན་པའི་གནའ་བོའི་སྒྱུ་རྩལ་གྱི་རྣམ་པ་ཞིག་ཡིན་ཞིང་། ད་ལྟ་ཕྱི་ནང་གི་མཁས་
པ་འགའ་ཞིག་གིས་ཨ་ལྕེ་ལྷ་མོ་ཞེས་མི་ལོ་དྲུག་བརྒྱའི་སྔོན་དུ་གྲུབ་ཆེན་ཐང་སྟོང་
རྒྱལ་པོས་ལྕགས་ཟམ་གསར་དུ་བཙུགས་པའི་འགྲོ་གྲོན་གྱི་དཀའ་ངལ་སེལ་ཆེད་
འཕྱོངས་རྒྱས་བུ་མོ་སྤུན་བདུན་ལས་ཨ་ལྕེ་ལྷ་མོ་གསར་དུ་བཙུགས་པ་ཡིན་ཞེས་
གསུངས། འོན་ཀྱང་ད་ཡོད་ བསྟན་ པའི་ གཙུག་ལག་ ཁང་དང༌ བསམ་ ཡས་
དགོན་པའི་ལྡེབས་རིས་རྙིང་པ་སོགས་ལ་བཀོད་པར་གཞིགས་ན། ཆོས་རྒྱལ་
སྲོང་བཙན་སྒམ་པོའི་སྐུ་དུས་སུ་བོད་ཀྱི་ལྷ་མོ་འབག་དཀར་པོ་དར་ཡོད་པ་
དཔང་རྟགས་བྱེད་ཐུབ་ལ། དེ་བཞིན་ཆོས་རྒྱལ་ཁྲི་སྲོང་ལྡེ་བཙན་གྱི་དུས་སུ་
བསམ་ཡས་མི་འགྱུར་ལྷུན་གྱིས་གྲུབ་པའི་ལྷ་ཁང་ལེགས་བསྒྲུབས་ཀྱི་མཛད་སྒོའི་
སྐབས་ལྷ་མོ་འབག་དཀར་པོ་འཁྲབ་སྟོན་བྱེད་ཚུལ་སྐོར་དགོན་པའི་ལྡེབས་རིས་
སུ་གསལ་བར་བཀོད་པ་དེ་ད་ལྟའང་དངོས་སུ་མཇལ་རྒྱུ་ཡོད། དེར་བརྟེན་
གངས་ཅན་ཡུལ་གྱི་ལྷ་མོའི་སྒྱུ་རྩལ་དེ་སྤྱི་ལོའི་དུས་རབས་བདུན་པ་སྟེ་ཆོས་རྒྱལ་
སྲོང་བཙན་སྐུ་དུས་སུ་དར་ཡོད། དེ་ཡང་འཇིག་རྟེན་ཐོག་གི་དངོས་པོ་གཞན་
550



དང་འདྲ་བར་མེད་པ་ནས་ཡོད་པ་དང་། དམའ་རིམ་ནས་མཐོ་རིམ་བར་རིམ་
བཞིན་འཕེལ་རྒྱས་ཕྱིན་པ་ཞིག་རེད། དེ་ནས་སྤྱི་ལོའི་དུས་རབས་བཅུ་བཞི་ཕག་
གྲུའི་དུས་སྐབས་སུ་གྲུབ་ཆེན་ཐང་སྟོང་རྒྱལ་པོས་བོད་ཀྱི་ལྷ་མོ་འབག་སྔོན་པོ་དེ་
གསར་དུ་བཏོད། སྐད་ཟུར་ཆག་ནས་སྔོན་པོ་ལ་སྔོན་པ་ཞེས་འབོད་པ་ནི་རིག་
པས་དཔྱད་ཐུབ་པ་ཞིག་རེད། དེ་ནས་འཕྱོངས་རྒྱས་བུ་མོ་སྤུན་བདུན་ལས་བུ་
མོ་གཉིས་ཀྱིས་སྔོན་པ་དང་། བུ་མོ་བཞི་ཡིས་ཨ་ལྕེ་ལྷ་མོ། བུ་མོ་གཅིག་གིས་
སྦུག་ཆལ་དཀྲོལ། གྲུབ་ཆེན་ཐང་སྟོང་རྒྱལ་པོས་རྔ་བརྡུང་མཛད་དེ་ཡུལ་གྲུ་མང་
པོར་སློང་མོ་གནང་བར་ཕེབས་ཞེས་གསུངས། དེ་ནས་སྤྱི་ལོའི་དུས་རབས་བཅོ་
ལྔར་དགའ་ལྡན་ཕོ་བྲང་གི་དུས་སྐབས་ སུ་བོད་ཀྱི་ལྷ་མོ་ནི་ལྷ་མོའི་དགེ་རྒན་
གཅིག་དང་འཁྲབ་སྟོན་པ་སྔོན་པ་འགའ་ཞིག རྒྱ་ལུ་རྒན་གཞོན་གཉིས། ཨ་ལྕེ་
ལྷ་མོ་འགའ་ཞིག རྔ་བརྡུང་བ་གཅིག སྦུག་ཆལ་དཀྲོལ་མཁན་གཅིག་བཅས་
ལས་གྲུབ་ པ་ དང་ ལྷ་མོའི་འཁྲབ་གཞུང་གི་ནང་དོན་རྒྱ་ཆེ་བ། གཟུགས་ཀྱི་
ཉམས་འགྱུར། ངག་གི་འདྲེན་བཀུག འབག་དང་འཁྲབ་ཆས་སོགས་སྔར་
བས་ཇེ་ལེགས་སུ་སོང་སྟེ་འཐུས་སྒོ་ཚང་བ་དང་། དམིགས་བསལ་ཁྱད་ཆོས་
ལྡན་པའི་ཟློས་གར་གྱི་རྣམ་པ་ཞིག་ཏུ་གྱུར། དེ་ནས་ལྷ་མོ་ཚོགས་པ་རྒྱ་བསྐྱེད་དུ་
སོང་ནས་དུས་རབས་བཅོ་བརྒྱད་པ་ནས་བཟུང་རིམ་བཞིན་རྒྱང་མཁར་བ་དང་།
ཤངས་པ། གཅུང་པ། འབྲི་གུང་པ། སྐྱོར་མོ་ལུང་པ་སོགས་ཡུལ་ལུང་སོ་སོའི་
དམིགས་བསལ་ཁྱད་ཆོས་ལྡན་པའི་ལྷ་མོ་ཚོགས་པ་མང་དུ་ཐོན་པ་བཅས་སོ། །
༥. རལ་པའི་སྐོར།།
དེ་ནི་གཙོ་བོ་བོད་ཀྱི་ཤར་ཁུལ་ཆབ་མདོའི་ས་གནས་ཁག་ཏུ་ཁྱབ་ཆེ་བའི་
ཞབས་བྲོ་དང་། གླུ་གཞས། ཕོ་རྩལ་སོགས་ཕྱོགས་བསྡུས་རང་བཞིན་ལྡན་པའི་
སྒྱུ་རྩལ་གྱི་རྣམ་པ་ཞིག་རེད། རལ་པ་ཞེས་ཐ་སྙད་དེ་ཐོབ་ཚུལ་སྐོར། དམངས་
ཁྲོད་ཀྱི་ངག་རྒྱུན་དུ་བཤད་རྒྱུན་མང་ཞིང་། ཡིག་ཐོག་བཀོད་པའི་ལོ་རྒྱུས་ཀྱི་
551



4 2༧
དཔྱད་གཞིའི་ ཡིག་ རིགས་ ནི་ ཉིན་ མོའི་ སྐར་ མ་ དང་ མཚུངས། འོན་ ཀྱང་
དམངས་ཁྲོད་ ཀྱི་ བཤད་ རྒྱུན་ དང་ འཚོ་ བ་ དངོས་ ལ་ བརྟག་ ཞིབ་ བྱས་ པར་
གཞིགས་ན། རལ་པའི་འཁྲབ་ཆས་སུ་སྐྱེས་པ་རྣམས་ཀྱིས་རྩོད་པའི་དོ་རལ་རྩེ་
མོར་རྔ་མ་དམར་པོ་ཡོད་པ་ཞིག་སྐེད་པར་འདོགས་སྲོལ་ཡོད་པས། གླུ་གར་དེ་
རིགས་ལ་རལ་པ་ཞེས་དོན་དང་ལྡན་པའི་ཐ་སྙད་ཀྱི་མིང་དེ་བཏགས་པ་རིག་
པས་དཔྱད་ཐུབ་སྙམ། རལ་པ་ནི་གོང་དུ་སྨོས་པ་ལྟར་དུས་ནམ་ཞིག་དར་མིན་
ལོ་རྒྱུས་དེབ་ཐེར་ནང་གསལ་བར་མ་ངེས་ཀྱང་། རལ་པའི་འཁྲབ་ཆས་རོལ་ཆ་
པི་ཝང་ཕྱག་མཚན་གཤང་ལང་དང༌། རྔ་ཆུང་། རྔ་མ། གཙོད་ར། རྩེད་གྲི་
སོགས་ལ་བརྟག་ཞིབ་བྱས་ཚེ་གཡུང་དྲུང་བོན་གྱི་ཆོས་ལུགས་དང་འབྲེལ་བ་ཆེ་
ཞིང་། ལྷག་པར་དུ་རལ་པ་དར་ཁྱབ་ཆེ་ཤོས་ཀྱི་ས་གནས་སྟེང་ཆེན་རྫོང་ནི་བོན་
གྱི་ཆོས་ལུགས་ཀྱི་ལྟེ་གནས་ཤིག་ཡིན། དེར་བརྟེན་རལ་པ་ནི་ལོ་རྒྱུས་ཡུན་རིང་
བའི་གནའ་བོའི་གླུ་གར་སྒྱུ་རྩལ་གྱི་བྱེ་བྲག་ཅིག་ཡིན་པ་གསལ་པོར་མངོན། །
འཁྲབ་སྟོན་བྱེད་སྐབས་ མི་གྲངས་ལ་ངེས་པ་མེད་ཅིང་། ཉུང་བར་མི་
གྲངས་བཞི་ལྔ་ཙམ་དང༌། མང་བར་མི་གྲངས་བཅུ་ལྷག་ཙམ་ཡོད་ལ། མི་དེ་
རྣམས་ཁྱིམ་ཚང་གཅིག་དང༌། ཡང་ན་གཉེན་ཚན་གཙོ་བོར་བཟུང་ནས་སྒྲིག་
འཛུགས་ཆགས་པ་ཞིག་ཡིན། འཁྲབ་ལུགས་སྐོར། གཟུགས་ཀྱི་ཉམས་འགྱུར་
དང་ངག་གི་སྒྲ་དབྱངས་ཀྱི་སྒོ་ནས་ཐང་དཀར་རྒོད་པོ་དང༌། རྨ་བྱ། རི་བོང་
བཅས་རིགས་གསུམ་དུ་དབྱེ་ཞིང་། སྤྱིར་ན་རལ་པ་འཁྲབ་སྐབས་སྐྱེས་པས་ལག་
གཡས་གཤང་ལང་དང༌། ལག་གཡོན་དུ་རྔ་མ། བུད་མེད་ཀྱིས་ལག་གཡས་སུ་
རྔ་གཡོག་དང་། གཡོན་དུ་རྔ་ཆུང་འཁྱེར། དེ་ནས་ཐོག་མར་གཞས་དཔོན་
གྱིས་ལག་གཡས་སུ་གཤང་ལང་དང༌། གཡོན་དུ་རྔ་མ་ཐོགས་ནས་སྐད་གསང་
མཐོན་པོས་ཡཱ། ཡཱ། ཡཱ་ཞེས་འབོད་བཞིན་བཀྲ་ཤིས་ཀྱི་གླུ་ཚིག་རྣམས་བསྐྱོར་
བ་དང༌། རལ་ པ་ ཕོ་མོ་རྣམས་ཀྱིས་སོ་སོའི་ཕྱག་མཚན་ལག་ཏུ་འཁྱེར་ནས་
བསྐོར་བ་གཡས་བསྐོར་བརྒྱབ་བཞིན་འཁྲབ་སྟོན་བྱེད་པ་དང་། དེ་ནས་རལ་པ་
_552



ཕོ་མོ་ཚོ་རེ་རེ་བཞིན་ རང་ སོ་ སོའི་འཁྲབ་རྩལ་ངོམ་ཆེད་ལ་ལས་འཕག་ཆེན་
བརྒྱབ་པ་དང༌། ལ་ལས་ཨ་རྟིང་མགོ་རྟིང་སློག་པ། ལ་ལས་རང་སར་བསྐོར་བ་
མང་དུ་བརྒྱབ་པ། ལ་ལས་གཙོད་རྭ་སྐྱེད་པར་བཀར་ཏེ་ཡན་ལག་བཞི་བརྐྱངས་
ནས་བསྐོར་བ་ཡང་ཡང་བྱེད། ལ་ལས་རླུང་སྒོམ་སྟེ་རྩེད་གྲི་ལྟ་བར་བསྣུན་པ།
བུད་མེད་ཚོས་རྔ་རྩེད་མགོ་སྟེང་རྔ་བསྐོར་དང༌། གན་རྐྱལ་རྔ་བརྡུང་། སྐེད་
བསྐོར་རྔ་བརྡུང་སོགས་འཁྲུག་ཆ་ཧ་ཅང་དོད་ལ་མིག་འཁྲུལ་བའི་འཁྲབ་སྟོན་
བྱེད་པ་དང༌། མཇུག་ཏུ་གཞས་དཔོན་གྱིས་པི་ཝང་གཏོང་བཞིན་རུ་སྣེ་འཁྲིད་
དེ་ཉམས་འགྱུར་ལྡན་པའི་ངང་ག ཤང་ལང་དཀྲོལ་བ་དང་། རྔ་བརྡུང་། རྔ་མ་
འཕྱར་བཞིན་གོམ་འགྲོས་དང་འཁྲབ་རྩལ་གྱི་མཇུག་འགྲིལ་གྱི་ཡོད། །
༦. གར་གྱི་སྐོར།
དེ་ནི་སྤྱི་ལོའི་དུས་རབས་བདུན་པ་སྟེ་ཆོས་རྒྱལ་སྲོང་བཙན་སྒམ་པོའི་སྐུ་
དུས་སུ་དར་བའི་གནའ་བོའི་སྒྱུ་རྩལ་གྱི་བྱེ་བྲག་ཅིག་ཡིན་ལ། གཟུགས་ཀྱི་
ཉམས་འགྱུར་གཙོ་བོར་བཟུང་བའི་ཟློས་གར་གྱི་རིགས་ཤིག་ཀྱང་རེད། ད་ཡོད་
ལོ་རྒྱུས་དཔྱད་གཞིའི་ཡིག་རིགས་ཁག་ལ་འཁོད་པར་གཞིགས་ན། གནའ་བོའི་
དུས་སུ་མངའ་རིས་ཀྱི་ས་གནས་ཁག་གི་དམངས་ཁྲོད་ཀྱི་གར་དང༌། ས་སྐྱའི་
གར། ཉིང་ཁྲིའི་དུང་ཏོག་གར་སོགས་གར་གྱི་འཁྲབ་སྲོལ་མི་འདྲ་བ་མང་དུ་
མཆིས་ཀྱང་། ལོ་རྒྱུས་འཕེལ་གྲིབ་དབང་གིས་ རིམ་ བཞིན་མིང་ཙམ་དུ་གྱུར།
དེ་རྗེས་དུས་ རབས་ བཅུ་དྲུག་ པའི་ སྐབས་གཙང་པ་སྡེ་སྲིད་ཀརྨ་བསྟན་སྐྱོང་
དབང་པོས་བོད་ཀྱི་སྲིད་ཀྱི་ཁ་ལོ་བསྒྱུར་པའི་དུས་སུ་སྟོད་མངའ་རིས་དང་། ལ་
དྭགས། སྦལ་ཏི་སོགས་ནས་གླུ་གར་རོལ་དབྱངས་ལ་མཁས་པ་འབའ་ལི་དང་།
ཁྱི་གུ་དོན་གྲུབ། དགའ་མུ་ནི། ཇོ་བཟང་སོགས་སྔ་ཕྱིར་བསྐོངས་ཏེ་གར་གྱི་
འཁྲབ་སྲོལ་གསར་དུ་བཙུགས་ཞེས་གསུངས། དེ་ནས་གཙང་པ་སྡེ་སྲིད་ཀྱི་སྲིད་
དབང་མགོ་རྟིང་སློག་སྟེ་དགའ་ལྡན་ཕོ་བྲང་གི་སྲིད་དབང་དངོས་སུ་བཙུགས་
553



རྗེས་རྒྱལ་མཆོག་ལྔ་པ་ཆེན་པོ་དང་སངས་རྒྱས་རྒྱ་མཚོ་མཆོག་གི་ཐུགས་རྗེའི་
བཀའ་དྲིན་ལས་བོད་ཀྱི་རིག་གནས་ཕྱོགས་ཡོངས་ནས་གོང་དུ་འཕེལ། ཁྱད་
པར་དུ་གནའ་བོའི་གར་གྱི་སྒྱུ་རྩལ་དེར་མཐོང་ཆེན་གནང་སྟེ་སྔར་བས་འཐུས་སྒོ་
ཚང་དུ་ཡོང་ཆེད། ལ་དྭགས་ཀྱི་རོལ་ཆ་མཁས་ཅན་བདེ་བ་མ་ཎི་དང༌། གླུ་མ་
ཨོ་རྒྱན་བུ་ཁྲིད། དེ་བཞིན་སུར་སྣ་དང་། སྒྲ་སྙན། པི་ཝང་སོགས་རོལ་ཆ་
མཁས་ཅན་གུ་ཏིའི་བུ་བཀྲ་ ཤིས་དང༌། དར་མདོ་ཚེ་བརྟན། བྱང་རྒྱབ་བློ་
བཟང་སོགས་རོལ་མོ་དང་གླུ་གཞས་མཁས་ཅན་མང་པོ་བཀའ་བསྐོངས་གནང་
ཐོག་གར་གྱི་རོལ་ཆའི་གདངས་རྙིང་པ་རྣམས་མི་ཉམས་གོང་སྤེལ་དང་། ཉམས་
པ་སོར་ཆུད་མཛད། དུས་མཚུངས་རོལ་དབྱངས་མཁས་ཅན་བཀྲ་ཤིས་དང་།
བྱང་སྒོ་བློ་བཟང་དབང་ཕྱུག ཁང་འོག་དངོས་གྲུབ་སོགས་ལ་དེ་སྔའི་གར་གྱི་
རོལ་དབྱངས་རྣམས་ཕྱོགས་བསྡུས་ལེགས་སྒྲིག་ཐོག་གར་གྱི་རོལ་དབྱངས་གསར་
པ་བརྩམ་དགོས་པའི་བཀའ་ཕབ། དེ་དག་གི་རྨང་གཞིའི་ཐོག་སངས་རྒྱས་རྒྱ་
མཚོ་མཆོག་གིས་《བོད་ལུགས་གླུ་གར་གྱི་དེབ་ཐེར་མིག་ཡིད་རྣ་བའི་དགའ་སྟོན》
གསར་རྩོམ་མཛད་དེ་གར་གླུ་རིགས་མི་འདྲ་བ་བརྒྱད་ཅུ་ལྷག་ཙམ་ཞིག་གི་གཞས་
ཚིག་དང༌། རོལ་མོའི་དབྱངས་དཀྲོལ་ལུགས་སོགས་གདངས་ཚིག་ ཤན་སྦྱར་
ཐོག་རིག་པའི་གཞུང་ལུགས་དང་ལག་ལེན་དངོས་ཟུང་དུ་འབྲེལ་བའི་གར་གྱི་
བྱེད་སྒོ་རྣམས་ཞིབ་གསལ་གཏན་འབེབས་གནང་བ་འདི་ནི་གར་པའི་རྩ་འཛིན་
ཞིག་ཏུ་འགྱུར་བས། གར་གྱི་སྒྱུ་རྩལ་འཕེལ་རྒྱས ཀྱི་དུས་མཚམས་གསར་པ་ཞིག་
ཏུ་བསླེབས། དུས་ དེར་ མངའ་རིས་ཀྱི་གར་ པ་ རྣམས་ རིམ་ བཞིན་ དམིགས་
བསལ་གྱི་དགོས་མཁོ་ཆེ་བ་མེད་པར་གྱུར་ཏེ་རྒྱལ་མཆོག་ལྔ་པ་ཆེན་པོའི་བཀའ་
བཀོད་ལྟར། གཞུང་སྒེར་ཆོས་གསུམ་གྱི་མངའ་འབངས་ཀྱི་ནང་ནས་བྱིས་པ་ལོ་
ན་བཅུའི་གཡས་གཡོན་དུ་སོན་པ་དང༌། སྤྱང་གྲུང་འཛོམས་ལ་མི་བབས་ལེགས་
པ། རིགས་རུས་གཙང་བ། ནང་གི་དཔལ་འབྱོར་གང་འཚམ་ཡོད་པ་བཅས་རྩ་
བའི་ཆ་རྐྱེན་དུ་འཛིན་ནས་ཐད་ཀར་སྐོང་འདུ་ཆོག་པའི་དམིགས་བསལ་དབང་
554



ཆ་གནང༌། རྒྱུན་དུ་གར་ཕྲུག་པ་དེ་ཚོ་གར་དཔོན་དང་གར་པ་རྒན་གྲས་ཀྱི་སློབ་
སྟོན་འོག་གར་གྱི་འཁྲབ་རྩལ་དང་། རོལ་དབྱངས། རིག་གནས་སོགས་སློབ་
གཉེར་བྱེད་དགོས་པའི་གཏན་འབེབས་མཛད། །
གར་ནི་གཙོ་བོ་གཞུང་ཕྱོགས་ཀྱི་མཛད་སྒོ་ཆེ་ཁག་སྟེ། རྒྱལ་པོ་ལོ་གསར་
སྐབས་རྩེ་ཕོ་བྲང་དམར་པོའི་ཚོམས་ཆེན་དང་། ཚོགས་མཆོད་སེར་སྦྲེང་སྐབས་
ལྷ་ལྡན་གཙུག་ལག་ཁང་དང༌། ཞོལ་ནས་ཁང་ ཐོག་ཁ། རྒྱ་ སྟག་ ར་མོ་ཆེའི་
གཙུག་ལག་ཁང་གི་མདུན་ངོས། དེ་བཞིན་ཏཱ་ལའི་བླ་མ་སྐུ་ཕྲེང་ན་རིམ་རྒྱལ་
སྲིད་ཆོས་བཞེས་ཀྱི་མཛད་སྒོ་སོགས་ལ་འཁྲབ་སྟོན་བྱེད་དགོས། གར་གླུའི་ཚིག་
དོན་གཙོ་བོ་ནི་ཞྭ་སེར་བསྟན་པའི་བདག་པོ་རྣམས་ལ་བསྟོད་པ་དང་། གཙང་
པ་སྡེ་སྲིད་ཀརྨ་བསྟན་སྐྱོང་དབང་པོ་དང་། ལ་དྭགས་རྒྱལ་པོ་སེང་གེ་རྣམ་རྒྱལ་
གཉིས་དམག་འཁྲུག་ཕམ་པར་ཟུར་ཟ་བྱེད་པ། ཡུལ་ལུང་ཁྱད་དུ་འཕགས་པར་
བསྟོད་པ། སྐྱེ་བོ་ཕོ་མོའི་མཛའ་སེམས་མཚོན་པ་སོགས་བཅད་ལྷུག་སྤེལ་གྱི་སྡེབ་
སྦྱོར་སྙན་ཚིག་གིས་བརྒྱན་པའི་ནང་དོན་ཕུན་སུམ་ཚོགས་པོ་ཡོད་ཅིང་། དངོས་
སུ་འཁྲབ་སྟོན་བྱེད་སྐབས་ཐོག་མར་རམ་འདེགས་རོལ་ཆ་དཀྲོལ་གཏོང་བྱེད་
མཁན་གར་པ་ཚོས་ཌ་མ་དང་འཁར་རྔ་བཅུ་པ་བརྡུང་བ་དང་། སུར་སྣ་གཏོང་
བཞིན་གར་ཕྱུག་པ་རྣམས་གྲལ་བསྟར་བསྒྲིགས་ཏེ་ལག་ཏུ་ཕྱག་མཚན་སྣ་ཚོགས་
འཁྱེར་ནས། དལ་ ཞིང་ འགྱིངས་ ཉམས་ ལྡན་ པའི་ ངང༌ གཟུགས་ ཀྱི་ ཉམས་
འགྱུར་སྣ་ཚོགས་ངོམ་བཞིན་འཁྲབ་སྟོན་བྱེད་པ་ཞིག་རེད། །
༧. གཞས་ཆེན་གྱི་སྐོར། །
དེ་ནི་བོད་ཀྱི་ཐུན་མོང་མ་ཡིན་པའི་གནའ་བོའི་སྒྱུ་རྩལ་གྱི་རྣམ་པ་ཞིག་
ཡིན། ད་ཡོད་བན་བོན་གཉིས་ཀའི་ལོ་རྒྱུས་དེབ་ཐེར་ཁག་ནང་འཆམ་དང༌།།
ཤོན། བྲོ། གླུ་གར་རྣམས་ཐོག་མར་དར་བའི་དུས་རབས་གསལ་བར་འཁོད་
ཀྱང་གཞས་ཆེན་ནི་དུས་ནམ་ཞིག་དར་བའི་སྐོར་ད་བར་ཚད་ལྡན་གྱི་ལོ་རྒྱུས་
555



ཡིག་རིགས་མིག་ལམ་དུ་མཇལ་བར་དཀའ་བས་སྒྱུ་རྩལ་གྱི་རྣམ་པ་དེ་རིགས་ཐོག་
མར་དར་བའི་ལོ་རྒྱུས་དུས་མཚམས་ངེས་གཏན་ཞུ་དཀའ་བའི་གནས་སུ་གྱུར།
འོན་ཀྱང་དམངས་ཁྲོད་ཀྱི་ཤོད་རྒྱུན་ལྟར་ན་བོད་ཀྱི་བཙན་པོའམ་རྒྱལ་པོ་དང་པོ་
གཉའ་ཁྲི་བཙན་པོའི་སྐུ་དུས་སུ་དར་ཚུལ་གསུངས་པ་དེ་ལའང་རྒྱུ་མཚན་རྩ་བ་
ནས་མེད་པ་ག་ལ་ཡིན་སྙམ། གཞས་ནི་གངས་ཅན་ཡུལ་དུ་ཆེས་དར་སྔ་བའི་སྒྱུ་
རྩལ་གྱི་རྣམ་པ་ཞིག་ཡིན། གཞས་ཆེན་ནི་སྤྱིར་བཏང་གི་གཞས་དང་མི་འདྲ་
བར་དེའི་རྨང་ གཞིའི་ཐོག་འཕེལ་རྒྱས་ཕྱིན་པའི་སྒྱུ་རྩལ་གྱི་རྣམ་པ་ཞིག་ཡིན་
ཞིང༌། དེར་གཞས་ཆེན་ཞེས་པའི་ཡིག་འབྲུ་དེ་གཉིས་ལས་གཞས་ཟེར་བའི་དོན་
ནི་བློ་ལྡན་སྐྱེ་བོ་ཀུན་གྱིས་མཁྱེན་གསལ་ལྟར་འདིར་བསྐྱར་ཟློས་ཞུ་མི་དགོས་པ་
དང༌། ཆེན་ནི་ཆེན་པོ་སྟེ་གཞས་འདི་གཞི་རྒྱ་ཆེ་བ་དང་གཅིག བྱེད་སྒོ་ཆེ་ཁག་
གམ་མཛད་སྒོ་ཆེ་ཁག་ཐོག་གཞས་འདི་གཏོང་སྲོལ་ཡོད་པ་གཉིས་ལས་ཐ་སྙད་ཀྱི་
མིང་དེ་ཐོབ་པ་རིགས་པས་དཔྱད་ཐུབ་སྙམ། །
ལྷ་སའི་གཞས་ཆེན་དང་། བཀྲ་ཤིས་ལྷུན་པོ་བླ་བྲང་གི་གཞས་ཆེན། ས་
སྐྱའི་གཞས་ཆེན། གྲང་རླུང་གཞས་ཆེན། ཀཱ་ལའི་གཞས་ཆེན་སོགས་ཡུལ་ལུང་
སོ་སོའི་ཁྱད་ཆོས་ལྡན་པའི་གཞས་ཆེན་གྱི་རྣམ་ གྲངས་མང་དུ་གསུངས་ཀྱང་།
གཞས་ཆེན་གྱི་ཚིག་དོན་དང་། ཆས་ལུགས། གཟུགས་ཀྱི་ཉམས་འགྱུར། ངག་
གི་གླུ་དབྱངས། གོ་རིམ་སོགས་རྩ་བའི་ཆ་ནས་དབྱེ་བ་དེ་ཙམ་མེད་ཅིང་། འོན་
ཀྱང་ཡུལ་ལུང་ སོ་ སོའི་ཁྱད་ཆོས་མི་འདྲ་བ་ནི་ཅུང་ ཟད་ཡོད་ པ་ གསལ་པོར་
མངོན། །
གཞས་ཆེན་ནི་གཙོ་བོ་གཞུང་ཕྱོགས་ཀྱི་མཛད་སྒོ་དང་། སྡེ་དཔོན་མི་དྲག་
གི་ཁྲི་ སྟོན། ཡུལ་ལུང་ སོ་ སོའི་ དུས་ཆེན། གཉེན་སྒྲིག་གི་མཛད་སྒོའི་ རྟེན་
འབྲེལ་སོགས་ལ་བརྒྱབ་སྲོལ་ཡོད་ཅིང་། ཚིག་དོན་གཙོ་བོ་ནི་འཛམ་བུ་གླིང་གི་
ཆགས་ཚུལ་དང་། རི་རབ་ལྷུན་པོ། གནས་མཆོག་ཙཱ་རི། ལྷ་ཡི་དབང་པོ་བརྒྱ་
སྦྱིན། ལྷ་བླ་མ། གངས་རི་དང་སེང་གེ། སྟག་ཤར་གཞོན་པ་སོགས་ལ་བསྟོད་
556



པ་དང༌། དེ་བཞིན་གཉེན་སྒྲིག་རྟེན་འབྲེལ་གྱི་ཤིས་བརྗོད་སོགས་དོན་ཟབ་པ་
དང་། སྙན་ངག་སྡེབ་སྦྱོར་གྱི་གཞུང་ལུགས་དང་མཚུངས་པ། ནང་དོན་རྒྱ་ཆེ་
ལ་ཕུན་སུམ་ཚོགས་པོ་ཡོད་ཅིང་། ཆས་ལུགས་ནི། སྤྱིར་ན་གཞས་པ་རྣམས་
ཀྱིས་མགོ་ལ་སོག་ཞྭ་དང་། རྣ་བ་གཡོན་པར་སོག་བྱིལ། ལུས་ལ་གོས་ཆེན་སེར་
པོའི་ཕྱུ་པ། སྐེད་པར་རྒྱ་གྲི་ཕོར་ཤུབས། ལག་གཡོན་པའི་མཐེ་བོང་ལ་བ་སོའི་
ཀྲད་སྒོར། རྐང་པར་ལྷམ་འཇའ་ཆེན་དཀྱུས་མ། སྐྲ་ལ་སྐྲ་གཞུག་དམར་པོ་
བཅས་དང༌། གཞས་མ་ཚོས་མགོ་ལ་སྤུ་ཕྲུག་གམ་སྤ་སྒོར་དང་། རྣ་བར་ཨེ་ཀོར།
མགུལ་དུ་གསེར་དངུལ་གྱི་གའུ་དང་མུ་ཏིག་གི་ཁྲུལ་ཁྲུལ། སྐེད་པར་གསེར་
དངུལ་གྱི་རྒྱན། པང་གདན། ལྷམ་ཟོམ་པ་བཅས་གྱོན་དགོས་ཤིང་། གཟུགས་
ཀྱི་ཉམས་ འགྱུར་ནི་ སྒམ་ ཞིང་ དད་ གུས་ ཆེ་ བའི་ རྣམ་ པ་ དང་ ལྡན་ པ་ དང་།
གཟུགས་པོ་ཡང་ཤ་དོད་ལ་རྐང་པ་རྡོག་སྒྲ་བསྒྲིགས་པ། ལག་གི་ཕྱག་རྒྱ་སྟབས་
བདེ་ལ་ཉམས་འགྱུར་དང་ལྡན་པ། ངག་གི་གླུ་དབྱངས་ནི་གདངས་རིང་ལ་སྐད་
བབས་ཅུང་དམའ་བ། ཐོས་པ་ཙམ་གྱིས་སྐྱེ་བོ་ཀུན་གྱི་ཡིད་དབང་འཕྲོག་པ་
ཞིག་ཡོད། གོ་རིམ་ནི་གཞས་ཆེན་གྱི་རྣམ་པ་མི་འདྲ་བར་བརྟེན་ནས་གཞས་
དཔོན་གྱིས་ གཞས་སྣེ་འཁྲིད་དགོས། དེ་ནས་གོ་རིམ་བཞིན་གཞས་ཆེན་གྱི་
གཞུང་དངོས་གཏོང་བ། མཇུག་སྒྲིལ་བའི་བཀྲ་ཤིས་བཅས་གོ་རིམ་བཅུ་གྲངས་
ལས་གྲུབ་པ་ཞིག་རེད། མདོར་ན། བོད་ཀྱི་ཐུན་མོང་མ་ཡིན་པའི་གནའ་བོའི་
སྒྱུ་རྩལ་གྱི་རྣམ་པ་དེ་རིགས་ད་བར་དམངས་ཁྲོད་དུ་གནས་དང་གནས་མུས་ཤིག་
ཡིན་པ་བཅས་སོ། །
༨. སྒོར་གཞས་ཀྱི་སྐོར། །
དེ་ནི་ལོ་རྒྱུས་ཡུན་རིང་ལ་ཞིང་འབྲོག་ཁུལ་དུ་ཁྱབ་གདལ་ཆེ་བའི་གནའ་
བོའི་སྒྱུ་རྩལ་གྱི་བྱེ་བྲག་ཅིག་ཡིན། སྒོར་གཞས་ཞེས་པའི་མིང་གི་ཐོབ་ཚུལ་ནི།
སྒོར་ནི་གཞས་པ་གཞས་མ་རྣམས་གཅིག་ལག་གཅིག་ཏུ་སྦྲེལ་ནས་རུ་བསྟར་གྱི་
557



དབྱིབས་སྒོར་སྒོར་བྱས་ཏེ་གཞས་གཏོང་རེས་བྱེད་པ་ལ་སྒོར་གཞས་ཞེས་འབོད།
སྒྱུ་རྩལ་གྱི་རྣམ་པ་དེ་རིགས་མང་ཚོགས་རང་བཞིན་ལྡན་པ་ཞིག་ཡིན་སྟབས་
གཞས་གྲལ་དུ་ཞུགས་མཁན་སྐྱེ་བོ་ཕོ་མོ་དང་ལོ་ན་ཆེ་ཆུང་གི་དབྱེ་བ་མེད་པར་
མང་ཚོགས་ཚང་མ་ཞུགས་ཆོག་པ་དང་། མི་གྲངས་ཀྱང་བཅུ་ཕྲག་གཅིག་གཉིས་
དང་མང་བའི་སྐབས་སུ་མི་གྲངས་བརྒྱ་ཕྲག་འཛོམས་ཤིང་། ཞིང་འབྲོག་ས་ཁུལ་
དུ་ཡུལ་གྲུ་སོ་སོའི་ཁྱད་ཆོས་དང་ལྡན་པའི་ཕུར་བུའི་སྒོར་གཞས་དང༌། འཕྱིང་
ལུང་སྒོར་གཞས། མལ་གྲོའི་སྒོར་གཞས། སྟོད་ལུང་གི་སྒོར་གཞས། གྲིབ་ཀྱི་
སྒོར་གཞས། ར་མ་སྒང་གི་སྒོར་གཞས་སོགས་ནང་གསེས་དབྱེ་བ་མང་དུ་མཆིས་
ཀྱང་། དོན་དུ་ཞིང་འབྲོག་ཁུལ་གྱི་སྒོར་གཞས་རྩ་བའི་ཆ་ནས་གཅིག་མཐུན་
ཡིན། འོན་ཀྱང་གྲིབ་ཀྱི་སྒོར་གཞས་དང་། ར་མ་སྒང་གི་སྒོར་གཞས་ནི་དཔེ་
མཚོན་རང་བཞིན་ལྡན་པ་ཞིག་ཡིན་སྟབས་དེ་སྔ་ལོ་ལྟར་སྤྱན་སྔ་མཆོད་པའི་
དགོང་མོ་ཀླུ་ཕུག་ཐང་ཆེན་དུ་སྒོར་གཞས་འགྲན་བསྡུར་གྱིས་སུ་རྒྱལ་སུ་ཕམ་
དབང་ཤེད་མ་བྲལ་བར་ཉིན་མཚན་གསུམ་བཞི་ཙམ་མུ་མཐུད་སྒོར་གཞས་རྒྱག་
སྲོལ་ཡོད། སྒོར་གཞས་ནི་གཙོ་བོ་བོད་ཀྱི་ལོ་གསར་དང་། ལྷ་ལྡན་སྨོན་ལམ་
ཆེན་མོའི་སྤྱན་སྔ་མཆོད་པ། འོང་བསྐོར། དུས་མཆོད་ཁག གཉེན་སྒྲིག་གི་
རྟེན་འབྲེལ་སོགས་ལ་ཉིན་མཚན་དབྱེར་མེད་ཡུལ་མི་མཉམ་འཛོམས་ཀྱིས་སྒོར་
གཞས་བརྒྱབ་ བཞིན་ དགའ་ སྤྲོའི་ དཔལ་ ལ་ རོལ། གཞས་ པ་ སྐྱེ་ ཕོ་ མོ་ ཚོར་
དམིགས་བསལ་གྱི་འཁྲབ་ཆས་གང་ཡང་མེད་པར་ཞིང་འབྲོག་ཡུལ་གྲུ་སོ་སོའི་
དུས་བབས་དང་ཡུལ་སྲོལ་ཁྱད་ཆོས་དང་མཐུན་པར་གཟབ་མཆོར་མགོ་ལ་ཝ་ཞྭ་
དང་། ཞྭ་མོ་རྒྱ་སེ། རྒྱ་གར་ཞྭ་མོ། ལུས་ལ་ཕྱུ་པ་པགས་ཚག ཐེར་མ་སྤུ་རུག
སྐེད་པར་སྐེད་གྲི་དང་མེ་ལྕགས། གའུ་སོགས་དང༌། བུད་མེད་རྣམས་ཀྱང་
ལུས་ལ་གཟབ་མཆོར་གང་ལེགས་ཐོག་རྒྱུན་ཆ་སྣ་ཚོགས་ཀྱིས་བརྒྱན་ཞིང་། སྒོར་
གཞས་རྒྱག་སྐབས་ཕོ་མོ་སོ་སོར་གཞས་དཔོན་རེ་ཡོད་པས་དེས་གཞས་སྣེ་འཁྲིད་
རྗེས་ཕན་ཚུན་རེས་མོས་སམ་མཉམ་དུ་གཞས་ཞབས་བྲོ་རྒྱག་བཞིན་བསྐོར་བ་
558



གཡས་སུ་བསྐོར་བ་དང༌། ཡང་ན་རང་སར་ཞབས་བྲོ་རྒྱག་པ་དང༌། འབྲོག་
པའི་སྒོར་གཞས་ལ་ཆ་མཚོན་ན། ཐོག་མར་དལ་ཞིང་འགྱིངས་འགྲོས་དང་ལྡན་
པ་དང་། དེ་ནས་གཞས་གདངས་ལྟར་རིམ་བཞིན་མྱུར་ལ་འཁྲུག་ཆ་དོད་པ་
ཞིག་ཡོད། སྤྱིར་ན་སྐྱེས་པའི་སྟངས་སྟབས་དྲག་ལ་རྡོག་སྒྲ་ཆེ་བ་དང༌། བུད་
མེད་ནི་སྒེག་ཅིང་ཡང་ཤ་དོད་པ། མདོར་ན། ལག་གི་ཕྱག་རྒྱ་བབས་ཆགས་པ་
དང་ཞབས་བྲོ་རྡོག་སྒྲ་བསྒྲིགས་པ། གཟུགས་ཀྱི་ཉམས་འགྱུར་ཡང་ཞིང་འཁྲུག་
ཆ་དོད་པ། གཞས་གདངས་སྙན་ལ་ཚིག་འཚོ་བ། སྔ་ཉམས་ལྡན་ལ་སྤྲོ་བ་
འཕེལ་བ་སོགས་ཐུན་མོང་མ་ཡིན་པའི་སྒྱུ་རྩལ་གྱི་ཁྱད་ཆོས་ལྡན་པ་ཞིག་ཡིན།
སྒོར་གཞས་ཀྱི་ཚིག་དོན་གཙོ་བོ་ནི། ལོ་གསར་པར་རྟེན་འབྲེལ་ཤིས་ཚིག་བརྗོད་
པ་དང༌། ཡུལ་ལྷ་གཞི་བདག་ལ་བསྟོད་པ་ཕུལ་བ། གཉེན་སྒྲིག་མཛད་སྒོར་
རྟེན་འབྲེལ་ཞུ་བ། ཡུལ་ལུང་དང་གནས་མཆོག་ཁྱད་པར་ཅན་ལ་བསྔགས་པ།
ཕོ་མོའི་བརྩེ་སེམས་མཚོན་པ་སོགས་ནང་དོན་རྒྱ་ཆེ་ལ་གཏིང་ཟབ་པ། ཡུལ་
ལུང་གང་སར་ཁྱབ་ཆེ་བ། སྐྱེ་བོ་ཀུན་གྱི་སྤྲོ་སེམས་རབ་ཏུ་འཕེལ་ཐུབ་པའི་ཁྱད་
ཆོས་དུ་མ་དང་ལྡན་པ་བཅས་སོ། །
༩. ནང་མའི་སྐོར།
ནང་མའི་གཞས་དེ་ཐོག་མའི་འབྱུང་ཁུངས་ནི་གནའ་དུས་ཞང་ཞུང་ཁུལ་
དུ་དར་བའི་སྒྱུ་རྩལ་གྱི་རྣམ་པ་ཞིག་ཡིན་ཞིང་། དེ་རྗེས་རིམ་བཞིན་དབུས་སུ་
དར་ཁྱབ་བྱུང་ནས་སྤྱི་ལོའི་དུས་རབས་བཅུ་བདུན་པར་རྒྱལ་མཆོག་ལྔ་པ་ཆེན་
པོའི་ཐུགས་རྗེའི་བཀའ་དྲིན་ལས་བོད་ཀྱི་གནའ་བོའི་རིག་གནས་སྒྱུ་རྩལ་སྒོ་ཀུན་
ནས་འཕེལ་རྒྱས་སུ་འགྲོ་ཐུབ་པ་བྱུང་། 《ནང་མའི་སྐྱིད་སྡུག་བྱུང་འཕེལ་གྱི་ལོ་
རྒྱུས་ཞིབ་པར་གླེང་བ》ལས་“སྐབས་དེར་གཞུང་གིས་མཛད་སྒོ་ཁག་དང་དུས་
མཆོད་ཁག་ལ་གར་པ་ཞེས་གླུ་གར་ཚོགས་པ་དེ་དང་འབྲས་གླིང་མཆོད་སྤྲིན་གར་
པ་(ལྷ་ས་ཤར་ཕྱོགས་སྐུ་འབུམ་ཐང་དུ་ཡོད）དེ་ གཉིས་ སོ་ སོར་རྩ་ཚིག་དང་
559



འབྲེལ་ལག་དེབ་ཡོད་པ་དང༌། དམངས་ཁྲོད་དུ་“ནང་མའི་སྐྱིད་སྡུག་” ཅེས་
པའང་སྒྲིག་འཛུགས་ཀྱི་བྱེད་སྒོ་དང་སྦྲགས་སྡེ་སྲིད་སངས་རྒྱས་རྒྱ་མཚོ་ནས་ཀྱང་
དམར་དམ་གླིང་གསུམ་སྒོར་མོ་དབྱིབས་འདི་འདྲ་འཁོད་པའི་ལག་དེབ་
ཅིག་ཀྱང་བསྩལ་པ་ལྟར། ལོ་གསར་སླེབས་ཉེར་བཀའ་ཤག་གི་ལས་ཁུངས་ཀྱི་
བཀའ་མགྲོན་བརྒྱུད་ལག་དེབ་གཞིར་བཟུང་འཛིན་བསྒྱུར་ཞུས་ཏེ། རྩེ་ཤོད་
ཕྱག་མཛོད་ལས་ཁུངས་སོ་སོ་ནས་སྔར་ལམ་ཇ་མར་དང་གནང་ཆ་ཕྲན་བུ་རེ་
གནང་གི་ཡོད།”(ཤོག་༡ - ༢)ཅེས་གསུངས་པར་གཞིགས་ན། ནང་མའི་སྒྲིག་
འཛུགས་ནི་རྒྱལ་མཆོག་ལྔ་པ་ཆེན་པོའི་སྐུ་དུས་སུ་ལྷ་སར་དངོས་སུ་བཙུགས་པ་
གསལ་པོ་བསྟན། །
དེ་བཞིན་ནང༌ མའི་ སྐོར་ལ། ཞིབ་ འཇུག་ པ་ མང་ པོས་ རང་ སོ་ སོའི་
གཟིགས་ཚུལ་མི་འདྲ་བ་མང་དུ་མཆིས་ཀྱང་། 《ནང་མའི་སྐྱིད་སྡུག་བྱུང་འཕེལ་
གྱི་ལོ་རྒྱུས་ཞིབ་པར་གླེང་བ》ལས་“དུས་རབས་བདུན་པའི་ནང་སློབ་དཔོན་ཙནྡྲ་
གོ་མིས་མཛད་པའི་རོལ་མོའི་བཀའ་ཆབ་ནང་འབྲེལ་ཡོད་ནང་མའི་གླུ་ཡི་སྐོར་
མཐོང་རྒྱུ་འདུག་པས། གོང་དུ་བརྗོད་མ་ཐག་པ་དེ་དོན་མ་གནས་པར་བསམ་
མིན་ལ་མ་ལྟོས་པར་གང་ལྟར་ནང་མའི་གཞས་ནི་སྔ་རབས་ཤིག་ནས་ཡོད་པ་
བདེན་དཔང་བྱེད་ཐུབ”(ཤོག་༡༥）ཅེས་དང༌། ཡང་ནང་མ་ཞེས་པའི་ཐ་སྙད་
དེའི་གོ་དོན་སྐོར་ལ། “དོན་དམ་ཁོ་བོས་དེ་སྔ་བཤད་བྲིས་མྱོང་བར། སྡེ་སྲིད་
སངས་རྒྱས་རྒྱ་མཚོ་དང་། ཏཱ་ལའི་བླ་མ་སྐུ་ཕྲེང་དྲུག་པ་རྒྱལ་བ་ཚངས་དབྱངས་
རྒྱ་མཚོའི་སྐུ་དུས་སུ་གམ་བཅར་ནང་མ་དང་ལྷན་ཅིག་ཏུ་དབྱར་གྱི་དུས་སུ་རྫོང་
རྒྱབ་ཀླུ་ཁང་དུ་སྤྲོ་སེང་གླུ་གར་གཟིགས་མོར་རོལ་མོ་བཅས་གཟིམ་ཆུང་ནང་མ་
དང་གམ་བཅར་ནང་མའི་མདུན་སར་འཁྲབ་གཏོང་བྱེད་པའི་གླུ་གར་དུ་གྱུར་
བའི་རྒྱུ་མཚན་གྱིས་ནང་མ་ཞེས་ཐ་སྙད་བྱུང་བ་དང༌། དམངས་ཁྲོད་དུ་ཁྱབ་
གདལ་དུ་བྱུང་བའི་རྗེས་སུ་ཡང་ནང་མ་ཞེས་པའི་ཐ་སྙད་མ་ཉམས་པར་གནས་
560



པ་ཡིན་ཞེས་རྒན་རབས་རྣམས་ཀྱིས་གླེང་བར་མ་ཟད། རྣམ་དཔྱོད་ལྡན་པ་ཁག་
གཅིག་གིས་ཀྱང་དེ་ལྟར་བཞེད་པ་ནི་དོན་ལ་གནས་པར་མཐོང་།”(ཤོག་ ༡༩ -
༡༥)ཞེས་གསུངས་པ་དེས་ནང་མ་ནི་གནའ་བོའི་དུས་ཀྱི་སྒྱུ་རྩལ་གྱི་རྣམ་པ་ཞིག་
ཡིན་པ་དང་། ནང་མ་ཞེས་པའི་ཐ་སྙད་ཀྱི་མིང་དེ་ཇི་ལྟར་ཐོབ་པའི་སྐོར་ལུང་
དང་རིག་པ་གཉིས་ཀའི་སྒོ་ནས་གསལ་བར་བསྟན། །
ནང་མའི་གཞས་ནི་རྒྱལ་བའི་གཟིམ་ཆུང་དང་ཕོ་བྲང་ནང་དུ་གཏོང་སྲོལ་
མེད་ཅིང་། གཙོ་བོ་བཀའ་ཤག་གི་བྱེད་སྒོ་འགའ་ཞིག་དང་། དམངས་ཁྲོད་ཀྱི་
དུས་མཆོད་ཁ་ཤས། སྤྲོ་སྐྱིད། སྡེ་དཔོན་མི་དྲག་གི་གཉེན་སྒྲིག་བྱེད་སྒོ་སོགས་
སྤྲོ་སེང་རང་བཞིན་ལྡན་པའི་བྱེད་སྒོ་ཁག་ལ་གཞས་དེ་རིགས་གཏོང་སྲོལ་ཡོད།
ནང་མའི་གཞས་ནི། 《བྱ་ལ་བྱ》དང༌། 《སྐལ་བཟང་ཀྱོག་ཀྱོག》། 《རྒྱ་གར་
ཤར》། 《ནང་ལ་ཆུང་ཟེར》། 《ཨ་མ་ལས་ཧོ》སོགས་ནང་གསེས་གླུ་གཞས་ཤིན་
ཏུ་མང་བ་དང༌། རམ་དཀྲོལ་རོལ་དབྱངས་ནི་སྒྲ་སྙན་དང་། ཡང་ཆིན། གླིང་
བུ། ཧོར་ཆིན། ཐའེ་ཆིན། ཨེར་ག་བཅས་ལས་གྲུབ་ཅིང་། གཞས་དེ་དག་
ཚིག་དོན་ཟབ་ལ། གཞས་གདངས་སྙན་པ། གཞས་མའམ་གཞས་པ་རྣམས་
ཀྱིས་གཞས་གཏོང་སྐབས་ཐོས་པ་ཙམ་གྱིས་སྐྱེ་བོ་ཀུན་གྱི་ཡིད་དབང་འཕྲོག་པ་
དང་། སྒྱུ་རྩལ་གྱི་ཚད་མཐོ་ལ་མི་རིགས་ཀྱི་ཁྱད་ཆོས་མངོན་གསལ་དོད་པོ་ཞིག་
ཡོད་སྟབས་རྒྱལ་ཁྱབ་ཕྱི་ནང་གང་སར་གྲགས་ཆེ་བར་གྱུར། ལོ་རེའི་བྱེད་སྒོ་
གཙོ་བོ་ནི། ས་ག་ཟླ་བའི་ཚེས་བཅོ་ལྔ་ཉིན་གྱི་རྫོང་རྒྱབ་ཀླུ་ཁང་གི་མཛད་སྒོ་
དང༌། བོད་ཟླ་ལྔ་པའི་ཚེས་བཅོ་ལྔ་ཉིན་གྱི་འཛམ་གླིང་སྤྱི་བསང་། བོད་ཟླ་
བདུན་པའི་ནང་བཀའ་ཤག་དབྱར་སྐྱིད་དང་། ཡིག་ཚང་དབྱར་སྐྱིད། རྩེ་དྲུང་
དབྱར་སྐྱིད། དྲུང་ སྤྱིའི་དབྱར་ སྐྱིད་ སོགས་ དབྱར་ སྐྱིད་ ཁག་ སོགས་ གཞུང་
ཕྱོགས་དང་། དམངས་ཁྲོད་དུས་མཆོད་ཁག་ལ་ཞུགས་ནས་སྟོད་གཞས་དང་
ནང་མ་ཁག་བཏང་སྟེ་བཀྲ་ཤིས་རྟེན་འབྲེལ་ཞུ་སྲོལ་ཡོད། དེ་བཞིན་སྡེ་དཔོན་
མི་དྲག་སོགས་མཐོ་རིམ་མི་སྣའི་གཉེན་སྒྲིག་མཛད་སྒོ་སོགས་རྟེན་འབྲེལ་མཛད་
561



སྒོ་ཁག་ལ་གདན་ཞུས་ལྟར་ཞུགས་ཏེ་བཀྲ་ཤིས་རྟེན་འབྲེལ་མཚོན་ཆེད་ནང་མའི་
སྐྱིད་སྡུག་གིས་ནང་མའི་གླུ་གཞས་རོལ་དབྱངས་གཏོང་སྲོལ་ཡོད། མདོར་ན།
ནང་མ་ནི་བཙན་པོའི་དུས་སུ་མངའ་རིས་ཞང་ཞུང་གི་ཁུལ་དུ་དར་བའི་གནའ་
བོའི་སྒྱུ་རྩལ་གྱི་རྣམ་གྲངས་ཤིག་ཡིན། དེ་ནས་རིམ་བཞིན་ཡུལ་དབུས་སུ་དར་
ཏེ་རྒྱལ་མཆོག་ལྔ་པ་ཆེན་པོའི་ཐུགས་རྗེའི་བཀའ་དྲིན་ལས་ལྷ་སར་ནང་མའི་སྐྱིད་
སྡུག་དངོས་སུ་བཙུགས། ད་བར་མི་ལོ་སུམ་བརྒྱ་ལྷག་ཙམ་རིང་རྣམ་དཔྱོད་ཀུན་
ལྡན་མཁས་དབང་མང་པོས་འབད་པ་ལྷོད་མེད་གནང་བའི་བཀའ་དྲིན་ལས་སྒྱུ་
རྩལ་དེ་རིགས་སྔར་བས་གོང་དུ་འཕེལ་བ་བཅས་སོ། །
༡༠. སྟོད་གཞས་ཀྱི་སྐོར།
དེ་ཡང་སྤྱིར་ན་ སྟོད་ཅེས་པ་མངའ་རིས་བསྐོར་གསུམ་དང༌། དིང་རི།
ཤེལ་དཀར། ལྷ་རྩེ་སོགས་ཡུལ་གྲུ་དེ་དག་ལ་གོ་དགོས་པ་དང་། ཡུལ་དེ་དག་ལ་
དར་བའི་གླུ་གཞས་ལ་སྟོད་གཞས་ཞེས་འབོད། སྟོད་གཞས་ནི་ལོ་རྒྱུས་ཡུན་རིང་
བ་དང་། ཁྱབ་གདལ་ཆེ་ལ་ནང་དོན་ཕུན་སུམ་ཚོགས་པ། ས་གནས་ཀྱི་ཁྱད་
ཆོས་མངོན་གསལ་དོད་པའི་སྒྱུ་རྩལ་གྱི་རྣམ་པ་ཞིག་རེད། ད་ཡོད་ལོ་རྒྱུས་དེབ་
ཐེར་ཁག་ལ་གཞིགས་ན། སྤྱི་ལོའི་དུས་རབས་དང་པོའི་སྐབས་ནས་གངས་ཅན་
ཡུལ་དུ་གླུ་གཞས་དར་འགོ་ཚུགས། སྟོད་མངའ་རིས་བསྐོར་གསུམ་ནི་བོད་ཀྱི་
རིག་གནས་སྤྱི་དང༌། ཁྱད་པར་དུ་གླུ་གཞས་སྒྱུ་རྩལ་དར་སྔ་བའི་ས་ཁུལ་ཞིག་
ཡིན། དེ་ནས་ལོ་རྒྱུས་གོང་དུ་འཕེལ་བས་སྤྱི་ལོའི་དུས་རབས་བཅུ་གསུམ་པའི་
དུས་སུ་ས་སྐྱའི་ཁུལ་དེ་བོད་ཀྱི་ཆབ་སྲིད་དང་། དཔལ་འབྱོར། རིག་གནས་
སོགས་ཀྱི་ལྟེ་བར་གྱུར་པས་ཡུལ་གྲུ་ཁག་དབར་ཕན་ཚུན་རིག་གནས་སྒྱུ་རྩལ་བྱེད་
སྒོ་མང་དུ་སྤེལ་སྟབས་སྟོད་གཞས་དེའང་ས་སྐྱ་དང༌། ལྷ་རྩེ། ཤེལ་དཀར་ཁུལ་
དུ་ཁྱབ་གདལ་ཆེ་བར་གྱུར། སྟོད་པ་ནི་སྐྱེས་ཕོ་མོ་དང༌། ལོ་ན་རྒན་གཞོན་མེད་
པར་ཚང་མ་གླུ་གཞས་ལ་དགའ་ཞིང་མཁས་པ་དང་། ཐ་ན་ལུག་རྫི་བ་ཕྲུ་གུ་ཆུང་
562



ཆུང་ཞིག་ཡིན་ཀྱང་སྒྲ་སྙན་གཏོང་མཁས་ལ་གླུ་གཞས་ལ་མཁས་པ་ཤ་སྟག་ཡིན།
ལོ་གསར་དུས་ཆེན་དང༌། ལོ་རེའི་དུས་མཆོད། གཉེན་སྒྲིག་མཛད་སྒོ་བཅས་
ཀྱི་སྐབས་སུ་མཉམ་འཛོམས་ཐོག་རྐང་བྲོ་གླུ་གཞས་གཏོང་བའི་གོམས་སྲོལ་ཞིག་
ཡོད་ལ། ཁྱད་པར་དུ་བོད་ཟླ་བཞི་པའི་ཚེས་བཅུ་དྲུག་ཉིན་ཡུལ་སྡེ་མང་པོར་
གཞི་རྒྱ་ཆེ་བའི་མང་ཚོགས་མཉམ་འཛོམས་ཀྱིས་གླུ་གཞས་ཀྱི་དཔལ་ལ་རོལ་བའི་
གནའ་སྲོལ་བཟང་པོ་ད་བར་གནས་དང་གནས་མུས་ཡིན་ཞེས་གསུངས། སྟོད་
གཞས་ཀྱི་ཁྱད་ཆོས་གཙོ་བོ་ནི། གཞི་རྒྱ་ཆེ་ཆུང་དང་། རྐང་བརྡབ་ལག་འཁྱེར་
སོགས་ལ་ཚད་བཀག་དེ་ཙམ་མེད་པར་སྒྲ་སྙན་ལག་ཏུ་འཆང་ནས་རང་དཀྲོལ་
རང་བརྒྱབ་བྱེད་པ། འཁྲུག་ཆ་དོད་པ། བདེ་ལྕག་འཁྱུག་པ། སྒྲ་གདངས་
མྱུར་ལ་སྐད་སྒྲ་མཐོ་བ། རང་དགར་གྱི་རང་བཞིན་ཆེ་བ་སོགས་ས་གནས་ཀྱི་
ཁྱད་ཆོས་མངོན་གསལ་དོད་པོ་ཡོད་ལ། གཞས་ཚིག་གཙོ་བོ་ནི། ལྷ་བླ་མར་
བསྟོད་པ་ཕུལ་བ་དང་ཡུལ་ལུང་ལ་བསྔགས་བརྗོད། ཕོ་མོའི་བརྩེ་སེམས་མཚོན་
པ་སོགས་ཚིག་སྙན་ལ་དོན་ཟབ་པའི་ནང་དོན་ཕུན་སུམ་ཚོགས་པོ་ཡོད་ཅིང་།
དེའི་རོལ་ཆ་ནི་བོད་ཀྱི་གནའ་བོའི་རོལ་ཆ་སྒྲ་སྙན་དང༌། པི་ཝང་། གླིང་བུ་
བཅས་སོ། །
སྟོད་གཞས་དེ་དུས་ནམ་ཞིག་ལྷ་སར་དར་མིན་སྐོར་ལ་ད་བར་ཚད་ལྡན་
ཡིག་རིགས་མིག་ལམ་དུ་མཇལ་རྒྱུ་ནི་ཉིན་མོའི་སྐར་དང་མཚུངས་ཤིང་། འོན་
ཀྱང་ཉེ་བའི་ལོ་རབས་ནང་རྣམ་དཔྱོད་ཀུན་ལྡན་གྱི་མཁས་དབང་ཚྭ་སྤྲུལ་ངག་
དབང་བློ་བཟང་མཆོག་གིས་སྟོད་གཞས་ལྷ་ས་ཁུལ་དུ་དར་ཁྱབ་འགྲོ་བ་ནི་སྤྱི་
ལོའི་དུས་རབས་བཅུ་དགུ་པའི་ལོ་རབས་ཉི་ཤུའི་ནང་ཡིན་གསུངས་པ་དེ་དོན་
དངོས་དང་ མཐུན་ པར་ མངོན། སྟོད་ གཞས་ ལྷ་ ས་ ཁུལ་ དུ་ དར་ རྗེས་ རོལ་
དབྱངས་ལ་འགྱུར་ལྡོག་མངོན་གསལ་དོད་པོ་བྱུང་མེད་ཀྱང་། ལྷ་སའི་དམངས་
ཁྲོད་སྒྱུ་རྩལ་མཁས་ཅན་གྱིས་ཞིབ་བསྡུར་བསྒྱུར་བཅོས་བྱས་ཏེ་གཞས་ཚིག་གི་
ནང་དོན་དང༌། གཟུགས་ཀྱི་ཉམས་འགྱུར། ངག་གི་སྒྲ་གདངས་བཅས་ལ་
563



འགྱུར་ལྡོག་ཆེ་ཙམ་བྱུང་བ་སྟེ། འཁྲུག་ཆ་དོད་ལ་བདེ་ལྕག་འཁྱུག་པ། སྒྲ་
གདངས་མྱུར་ལ་སྐད་སྒྲ་མཐོ་བ། རང་མོས་རང་དགར་གྱི་རང་བཞིན་ལྡན་པ་
དེ་དལ་ཞིང་འཇོ་སྒེག་ཉམས་འགྱུར་ལྡན་པ། འཁྲུག་ཆ་དོད་ཀྱང་འཁྲུག་ཚོད་
ཟིན་པ། སྒྲ་གདངས་མྱུར་ཚད་རན་པ། སྐད་གསང་ལ་བབས་ཆགས་པ་བཅས་
སུ་གྱུར་ཏེ། ལྷ་སའི་སྐྱེ་བོ་ཕོ་མོ་ཀུན་གྱིས་བསྔགས་པར་འོས་པའི་སྒྱུ་རྩལ་གྱི་རྣམ་
པ་གསར་པ་ཞིག་ཏུ་འགྱུར་བ་བཅས་སོ། །་
༡༡. རྒྱ་གཞས་ཀྱི་སྐོར།
རྒྱ་གཞས་ནི་གཙང་དང་སྟོད་ཁུལ་དུ་དར་ཁྱབ་ཆེ་བའི་གནའ་བོའི་གླུ་གར་
གྱི་རྣམ་པ་ཞིག་ཡིན། རྒྱ་གཞས་ཞེས་མིང་ཇི་ལྟར་ཐོབ་ཚུལ་ནི། ཆོས་རྒྱལ་སྲོང་
བཙན་སྒམ་པོའི་སྐུ་དུས་སུ་ཨ་ལྕེ་རྒྱ་བཟའ་བོད་ལ་ཕེབས་སྐབས་དར་བ་ཡིན་
ཞེས་ངག་རྒྱུན་དུ་གསུངས་པ་ཙམ་ལས་ལོ་རྒྱུས་དེབ་ཐེར་སོགས་ཚད་ལྡན་ཡིག་
རིགས་ད་བར་མིག་ལམ་དུ་མཇལ་བར་དཀའ་བའི་གནས་སུ་གྱུར། གླུ་གར་དེའི་
འཁྲབ་སྟོན་པའི་གྱོན་ཆས་དང་། གཟུགས་ཀྱི་ཉམས་འགྱུར། གཞས་ཚིག་གི་
ནང་དོན་སོགས་ལ་ཉམས་ཞིབ་བྱས་པར་གཞིགས་ན། འདི་ནི་དར་སྔ་བ་དང་།
ས་གནས་དང་མི་རིགས་ཀྱི་ཐུན་མོང་མ་ཡིན་པའི་ཁྱད་ཆོས་ལྡན་ཞིང་། སྟོད་
ཁུལ་དམངས་ཁྲོད་དུ་ཁྱབ་གདལ་ཆེ་བའི་གནའ་བོའི་སྒྱུ་རྩལ་གྱི་བྱེ་བྲག་ཅིག་ཡིན་
པ་གསལ་པོར་རྟོགས་ཐུབ། རྒྱ་གཞས་ལའང་ལ་ལུང་རྒྱ་གཞས་དང༌། སྟེང་
དཀར་རྒྱ་གཞས་སོགས་ཡུལ་ལུང་སོ་སོའི་མིང་དང་སྦྱར་བའི་ནང་གསེས་དབྱེ་བ་
དང༌། ས་གནས་ཀྱི་ཁྱད་ཆོས་མི་འདྲ་བ་ཡོད་རུང༌། འོན་ཀྱང་འཁྲབ་སྟོན་པའི་
ཆས་དང༌། འཁྲབ་འཁྱེར། གླུ་གཞས་གོ་རིམ་སོགས་རྩ་བའི་ཆ་ནས་གཅིག་
མཚུངས་སུ་མངོན། །
《བོད་ཀྱི་དམངས་ཁྲོད་ཞབས་བྲོའི་རྣམ་གྲངས་བརྗོད་པ》ལས་“ འཁྲབ་
སྟོན་གྱི་གོ་རིམ་ནི། གངས་སྟོད་རི་ལ། རྒྱལ་རྩེའི་སྡིངས་ཆ། བྲག་སྟོད། འདི་
ནས་བལྟས་པའི་ཉི་མའི་ཤར་ཕྱོགས། རྨ་བྱ། ཇོ་བོ་ཤཱཀྱ་མུ་ནེ། གདན་ལྕོག་གྲུ་
564



བཞི། ཨ་ལྕེ་རྒྱ་བཟའ། ལྔ་གསུམ་བསྡོམས་པའི་བཅོ་ལྔ། ཡུལ་ལ་གངས་སྟོད་
མཐོན་པོ། ཇ་དབྱངས། བཀྲ་ཤིས་བཅས་ཡིན།”(ཤོག་ ༢）ཞེས་ གསུངས། .
འཁྲབ་སྟོན་པ་སྐྱེས་པ་ཚོས་མགོ་ལ་སོག་ཞྭ་དམར་པོ་དང༌། རྣ་བ་གཡོན་པར་
སོག་བྱིལ། རྒྱབ་སྟོད་དུ་དར་ཚོན་སྣ་ལྔ། རྒྱབ་ཏུ་རྒྱ་གྲི་ཕོར་ཤུབས། སྐེད་པའི་
གཡོན་ལ་སྐེད་གྲི། གཡས་སུ་མདའ་ཤུབས། ལག་གཡས་སུ་རྟ་ལྕག་ཐོགས།
བུད་མེད་རྣམས་མགོ་ལ་སྤ་སྒོར་དང་། ཕྱུ་པའི་ཐོག་ཏུ་སྟེང་བརྩེགས། སྐེ་ལ་
གའུ་དང་བཀག་བཅད། རྒྱབ་ཏུ་ཁ་བཏགས། རྐང་པར་ལྷམ་ ཀོ་བརྩེགས།
ལག་གཡས་སུ་མདའ་དར་ཐོགས། དེ་ནས་གཞས་དཔོན་གྱིས་སྣེ་འཁྲིད་འོག་རྔ་
ཆེན་བརྡུང་བཞིན་གླུ་གར་བ་ཕོ་མོ་ཚོ་བང་བསྒྲིགས་ཏེ་གར་སྟབས་དང་གླུ་གཞས་
ལེན་བཞིན་ གཡས་ བསྐོར་ དུ་ བསྐྱོད། དེ་ ཡང་ ཐོག་ མར་ གཟུགས་ ཀྱི་ ཉམས་
འགྱུར་དལ་ཞིང་འགྱིངས་ཉམས་ལྡན་པ་དང་དེ་ནས་རིམ་ བཞིན་ གླུ་གཞས་
འཁྲུག་ཆ་དོད་དུ་སོང་ནས་སྐྱེ་བོ་ཀུན་གྱི་ཡིད་དབང་འཕྲོག་ཐུབ་པ་ཞིག་ཡོད། །
༡༢. བགྲེས་དཀར་གྱི་སྐོར།
བགྲེས་དཀར་ནི་ལོ་རྒྱུས་ཡུན་རིང་ལ། དབུས་གཙང་ཁུལ་དུ་དར་ཁྱབ་ཆེ་
བ། ཐུན་མོང་མ་ཡིན་པའི་མི་རིགས་ཀྱི་ཁྱད་ཆོས་ལྡན་པའི་སྒྱུ་རྩལ་གྱི་རྣམ་
གྲངས་ཤིག་ཡིན། བགྲེས་དཀར་ཞེས་པའི་ཐ་སྙད་དེའི་གོ་དོན་ནི། བགྲེས་ནི་
དགུང་ལོ་བགྲེས་པའི་དོན་དང༌། དཀར་ནི་དབུ་སྐྲ་དཀར་བའི་དོན་ཡིན་པ་བློ་
ལྡན་སྐྱེ་བོ་ཀུན་གྱིས་རྟོགས་སླ་བ་ཞིག་རེད། འོན་ཀྱང་བགྲེས་ཞེས་པའི་ཡི་གེ་དེ་
སྐད་ཟུར་ཆག་ནས་བགྲས་ཞེས་ཀློག་སྟབས་ལྷ་ས་བའི་ངག་རྒྱུན་དུ་བགྲས་དཀར་
ཞེས་འབོད། ལྷ་ས་བའི་སྐད་ནང་སྐད་ཟུར་ཆག་པ་དེ་རིགས་ཤིན་ཏུ་མང་བ་
དཔེར་ན། གྱོན་ཆས་སྟེང་བརྩེགས་ལ་སྟང་བརྩེགས་དང༌། ཁང་པའི་སྟེང་ཤོད་
ལ་སྟང་ཤོད་ཅེས་པ་ལྟ་བུའོ། །
སྔར་སྲོལ་ལྟར་ན་བགྲེས་དཀར་ནི། བོད་ཀྱི་ལོ་གསར་གྱི་ཚེས་གཅིག་གི་
565



ཉིན་ཕྱེད་ཡོལ་གླང་གི་དུས་ཙམ་ནས་མི་ཚང་ཆེ་ཁག་གི་སྒོ་འགྲམ་དུ་ཡོང་སྟེ། ལྷ་
རྒྱལ་ལོ་བགྲེས་དཀར་བསམ་པའི་དོན་གྲུབ་ང་། དེ་རིང་ཡོང་བ་གང་ནས་ཡོང་།
དེ་རིང་ཡོང་བ་ཤར་རྡོ་རྗེ་སེམས་དཔའི་དྲུང་ནས་ཡོང་ཡོད། རྡོ་ཆེན་རྣམས་ནི་
རྩིག་པ་ བརྩིགས་ནི་ཡོང་ཡོད། རྡོ་ཆུང་རྣམས་ནི་ ལྷས་མོ་ལྷས་ནི་ཡོང་ཡོད།
ཐང་དཀར་རྒོད་པོ་མིན་ཡང་ནམ་འཕངས་སྤྱད་ནི་ཡོང་ཡོད། ཕོ་རོག་ནག་ཆུང༌
མིན་ཡང་གྲོགས་སྐད་བརྒྱབ་ནི་ཡོང་ཡོད་ཅེས་སྐད་གསང་མཐོན་པོས་བརྗོད་
པའི་སྐབས་སུ་ནང་གི་ཨ་མས་མགོ་ལ་སྤུ་ཕྲུག་གོན། ལུས་ལ་གཟབ་མཆོར་གང་
ལེགས་སྤྲས། ལག་ཏུ་ཕྱེ་མར་ཐོགས། ལག་རོགས་ཚོས་ལག་ཏུ་ཁ་བཏགས་
དང་། ཆང་། ཁ་ཟས་འཁྱེར་ནས་བགྲེས་དཀར་ལ་བསུ་བ་ཞུ་སྐབས། བགྲེས་
དཀར་གྱིས་བཀྲ་ཤིས་བདེ་ལེགས་ཕུན་སུམ་ཚོགས། ཨ་མ་བག་གྲོ་སྐུ་ཁམས་
བཟང་ཞེས་བརྗོད་དེ་ཕྱེ་མར་ཞུ་སྲོལ་ཡོད། འོན་ཀྱང་དེང་སྐབས་མི་ལ་ལས།
བགྲེས་དཀར་ལ་འདྲེ་དཀར་ཡིན་ཚུལ་དང༌། ཡང་ “ འབྲས་དཀར”ཞེས་པ་
རྟགས་དང་རྟེན་འབྲེལ་མཚོན་པའི་འབྲས་བུ་དཀར་པོ་ཡིན་ཚུལ་སོགས་མང་དུ་
གསུངས། གལ་སྲིད་བགྲེས་དཀར་གྱི་བགྲེས་བཤད་ཆ་ཚང་ཙམ་དང་སྔར་གྱི་
ཡུལ་སྲོལ་རགས་ཙམ་མཁྱེན་ན་བགྲེས་དཀར་ནི་བཀྲ་ཤིས་རྟེན་འབྲེལ་མཚོན་
པར་བྱེད་མཁན་མི་དགུང་ལོ་བགྲེས་པ་དབུ་སྐྲ་དཀར་པོ་ཞིག་ལ་ཟེར་བ་གསལ་
པོ་མཁྱེན་ཐུབ། དཔེར་ན། བགྲེས་དཀར་གྱིས་འབག་ལ་འགྲེལ་བཤད་རྒྱག་
པའི་སྐབས་མགོ་ནས་རིམ་པ་བཞིན་མར་འགྲེལ་བཤད་རྒྱག་སྲོལ་ཡོད་པ་སྟེ།
བགྲེས་དཀར་ ང་ ཡི་ བགྲེས་ འབག་འདི་ལ། བཤད་ པ་ རྒྱག་དགོས་བྱུང་ན།
བསྟོད་པ་འབུལ་དགོས་བྱུང་ན། མགོ་ལ་ར་ལྤགས་དཀར་པོ་གྱོན་པ། ལོ་ན་
རྒན་པའི་རྟེན་འབྲེལ། གཡས་ལ་རྒྱ་དཀར་པོ་བཞག་པ། རྒྱ་གར་རྒྱལ་པོའི་ཆ་
ལུགས། གཡོན་ལ་རྒྱ་ནག་པོ་བཞག་པ། རྒྱ་ནག་རྒྱལ་པོའི་ཆ་ལུགས། དཔྲལ་
ཁོག་ཉི་ཟླས་བརྒྱན་པ། ཨོ་རྒྱན་པདྨའི་ཆ་ལུགས། གདོང་ལ་དཀར་དམར་བྱུག་
པ། དམན་ཆུང་བུ་མོའི་ཆ་ལུགས། སྣ་ལ་འགྲོན་བུ་བཏགས་པ། ཁ་ཆེ་བལ་
566



པོའི་ཆ་ལུགས། མལ་ལེར་ཨོག་ཚོམ་བཞག་པ། ཙི་ཙི་ར་ཕོའི་ཆ་ལུགས་ཟེར་
བར་གཞིགས་ན། བགྲེས་དཀར་ནི་མི་ལོ་ན་རྒན་པ་དབུ་སྐྲ་དཀར་པོ་ཞིག་ལ་
ཟེར་བ་ནི་གསལ་པོར་མངོན། ཡང་བགྲེས་དཀར་གྱི་འགྲེལ་བཤད་ནང་དུ། ཡ་
གིའི་ཁྲོམ་སྟོད་འདི་ནས་ཁ་ཆེ་བལ་པོ་ཞིག་གིས། མིག་ཀྱང་འཛིར་འཛིར་བྱེད་
ཀྱིས། བགྲེས་དཀར་ང་ལ་ སེམས་ནི་ག་ནས་ཤོར་བ། ངའི་བྱུ་རུ་ཉག་གའི་
འབོག་ཏོ་འདི་ལ། སེམས་པ་ཤོར་བ་མིན་འགྲོ། མ་གིའི་ཁྲོམ་སྨད་འདི་ནས།
དམན་ཆུང་བུ་མོ་ཞིག་གིས། ཞལ་འཛུམ་དང་མིག་ཟུར་ལྟ་གིས། བགྲེས་དཀར་
ང་ལའང༌ སེམས་ པ་ག་ནས་ཤོར་བ། ངའི་བྱུ་རུ་ཉག་གའི་འབོག་ཏོ་འདི་ལ།
སེམས་ལ་ཤོར་བ་མིན་འགྲོ་ཞེས་ཟེར་ཞིང་། དེར་བརྟེན་འདྲེ་དཀར་པོ་དང༌།
འབྲས་དཀར་པོ་ལ་ཁ་ཆེ་བལ་པོས་མིག་འཛིར་འཛིར་ག་ནས་བྱེད་ལ། དམན་
ཆུང་བུ་ མོ་ སེམས་ པ་ ཤོར་ བའི་ ཞལ་ འཛུམ་དང༌ མིག་ཟུར་ ལྟ་ བ་ ག་ལ་སྲིད།
འདིར་ལོ་ན་རྒས་ཀྱང་རིན་ཆེན་ནོར་གྱིས་བརྒྱན་པའི་བགྲེས་པོ་ཞིག་ལ་གོ་དགོས་
པ་ནི་རིག་པས་དཔྱད་ཐུབ་པ་ཞིག་མ་རེད་དམ། དེ་མཚུངས་གྲོང་གསེབ་ཁུལ་དུ་
གཉེན་སྒྲིག་མཛད་སྒོའི་སྐབས་སུ་མི་ལོ་ན་བགྲེས་པ་དབུ་སྐྲ་དཀར་ལ་ན་བཟའ་
དཀར་པོ་གྱོན་པ་ཞིག་གིས་སྔོན་ལ་མཇལ་དར་ཕུལ་བ་དང༌། ཤིས་ཚིག་བརྗོད་དེ་
རྟེན་འབྲེལ་ཞུ་བའི་ཡུལ་སྲོལ་བཟང་པོ་དེ་ད་ལྟའང་དངོས་སུ་མཐོང་རྒྱུ་ཡོད། །
དེ་བཞིན་སྔར་གྱི་དུས་སུ་བགྲེས་དཀར་ནི་ལོ་གསར་སྐབས་ཕུད་དུས་རྒྱུན་
དུ་གྲོང་ཁྱེར་ནང་སློང་མོ་བྱེད་པ་མ་ཟད། གཉེན་སྒྲིག་རྟེན་འབྲེལ་དང༌། སྐུ་
དྲག་གི་ཁྲི་སྟོན་མཛད་སྒོ་སོགས་ལ་བགྲེས་དཀར་ཡོང་ནས་འཁྲབ་སྲོལ་ཡོད་ལ།
བགྲེས་དཀར་འཁྲབ་ པའི་ སྐབས་ སུ་ གོང་ དུ་ སྨོས་ པ་ བཞིན་འབག་ལ་འགྲེལ་
བཤད་བརྒྱབ་པའི་རྗེས་སུ་ལག་གཡས་སུ་འཁྱེར་བའི་བགྲེས་རྒྱུག་དང་། ལག་
གཡོན་དུ་ཐོགས་པའི་ཕོར་པ་ལའང་འགྲེལ་བཤད་འདི་ལྟར་ཏེ། བགྲེས་དཀར་
བསམ་པའི་དོན་གྲུབ། བགྲེས་ རྒྱུག་ ཡིད་ བཞིན་ ནོར་ བུ་ བཤད་ པ་ ཨ་ ཡོད་
གསུངས་ཀྱིས། བསྟོད་པ་ཨ་ཡོད་གསུངས་ཀྱིས། བཤད་པ་དང་བསྟོད་པ་མེད་
567



པའི། བགྲེས་དཀར་ག་ནས་ཡོང་བ། ང་ཡི་བགྲེས་རྒྱུག་འདི་ལ། བཤད་པ་ཞུ་
དགོས་བྱུང་ན། བསྟོད་པ་འབུལ་དགོས་བྱུང་ན། བགྲེས་དཀར་ང་ཡི་བགྲེས་
རྒྱུག སྔ་ དྲོ་ ལངས་ པའི་ ལངས་ རོགས། དགོང་ མོ་ ཉལ་ བའི་ ཉལ་ རོགས།
གནས་བཟང་བསྐོར་བའི་བསྐོར་རོགས། ལ་ལ་འགྲོ་དུས་འཁར་རྒྱུག ཆུ་ལ་
འགྲོ་དུས་ཟམ་པ། ཁྱི་རྒན་གྱི་སྣ་ཁུག་གཅག་ཡས། མི་རྒན་གྱི་རྩིབས་མ་གཅག་
ཡས་ཞེས་སོགས་བཤད་པ་མང་དུ་བྱེད་ཅིང་། ཡང་ང་ཡི་བགྲེས་ཕོར་འདི་ལ།
བཤད་པ་ཨ་ཡོད་གསུངས་བྱུང༌། བསྟོད་པ་ཨ་ཡོད་གསུངས་བྱུང་། བཤད་པ་
དང་བསྟོད་པ་མེད་པའི། བགྲེས་དཀར་ག་ནས་ཡོང་བ། བགྲེས་ཕོར་བསྟན་
འཛིན་སྙིང་དཀྲུག ཨམ་ཕྲག་ནང་ནས་བཏོན་པས། ལྷ་སའི་གཞུང་ལ་འགྲོ་
དུས། ཏྲམ་ལྡིར་གང་དང་འགོ་ཐུག གཞིས་རྩེའི་ཁྲོམ་ལ་འགྲོ་དུས། ཚགས་
རྐྱེན་གང་དང་འགོ་ཐུག རྒྱལ་རྩེའི་ཁྲོམ་ལ་འགྲོ་དུས། དམ་བི་གང་དང་འགོ་
ཐུག གང་བཏུང་ན་མིག་རྩ་དམར་པོ་ཆགས། དོ་བཏུང་ན་འཁྱར་རེ་འཁྱོར་རེ།
གསུམ་བཏུང་ན་ཁྱི་དང་བེའུ་ངོ་མ་ཤེས། ཨ་མ་དང་བུ་མོ་ངོ་མ་ཤེས་ཟེར་བ་
སོགས་ཚིག་སྙན་དོན་ཟབ་པའི་རྒོད་བྲོའི་བཤད་པ་མང་དུ་མཆིས། བགྲེས་
བཤད་ཚར་རྗེས་འབག་ གདོང་ལ་གོན་ནས་ ཞབས་བྲོ་འཁྲུག་པོ་ཞིག་འཁྲབ་
བཞིན་བགྲེས་རྒྱུག་མཛུབ་མོའི་སྟེང་དུ་བསྐོར་བ་མང་དུ་རྒྱབ་སྟེ་བཀྲ་ཤིས་བརྗོད་ །
པ་བཅས་སོ། །
མདོར་ན། བགྲེས་དཀར་ནི་བོད་ཀྱི་བཀྲ་ཤིས་ལོ་གསར་སོགས་ལ་བཀྲ་
ཤིས་དུས་ཆེན་གྱི་རྟགས་དང་རྟེན་འབྲེལ་མཚོན་པར་བྱེད་པའི་ཐུན་མོང་མ་ཡིན་
པའི་སྒྱུ་རྩལ་གྱི་རྣམ་པ་ཞིག་ཡིན་ལ་དབུས་གཙང་ཁུལ་དུ་ཁྱབ་གདལ་ཆེ་བ། སྐྱེ་
བོ་ཕོ་མོ་ཀུན་གྱིས་བསྔགས་པར་འོས་པའི་དམངས་ཁྲོད་ཀྱི་སྒྱུ་རྩལ་ཞིག་ཀྱང་ཡིན།
དེ་བཞིན་དབུས་གཙང་སོགས་ཡུལ་གྲུ་ཁག་གི་བགྲེས་ དཀར་གྱི་འབག་དང༌།
ལག་གཡས་ཀྱི་རྒྱུག་པ། ལག་གཡོན་དུ་ཐོགས་པའི་ཕོར་པ་སོགས་ཆེ་ཆུང་དང་
རིང་ཐུང་ཙམ་ལས་རྩ་བའི་དབྱེ་བ་གང་ཡང་མེད། འོན་ཀྱང་བགྲེས་དཀར་གྱི་
568



བཤད་པའི་ཚིག་ལ་ཡུལ་ལུང་སོ་སོར་རྒྱས་བསྡུས་དང་བཤད་སྲོལ་མི་འདྲ་བ་མང་
བས། འདིར་ལྷ་ས་ཁུལ་གྱི་བགྲེས་དཀར་གྲགས་ཅན་འབའ་ཞིག་གིས་བཤད་
པའི་ཚིག་གཙོ་བོ་མདོར་ཙམ་བཀོད་པ་ཞིག་ཡིན། །
བཞི། རོལ་མོ་ཇི་ལྟར་དར་བ་དང་དེའི་རྣམ་གྲངས་སྐོར། ། །
༡. གངས་ཅན་ཡུལ་དུ་རོལ་མོ་ཇི་ལྟར་དར་བའི་སྐོར།
ད་ཡོད་ བན་ བོན་ གཉིས་ ཀའི་ ལོ་ རྒྱུས་ དེབ་ ཐེར་ ཁག་ ལ་ འཁོད་ པར་
གཞིགས་ན། གངས་ཅན་ཡུལ་དུ་རོལ་མོ་ནི་ཧ་ཅང་དར་སྔ་བ་དང་། རྣམ་
གྲངས་མང་བ་ཞིག་སྟེ་གདོད་མའི་དུས་སུ་རྫ་རྔ་དང་རྫ་རྔ་ཁ་གཉིས་མ། རྫ་གླིང་།།
རྡོ་ཏིང་སོགས་གནའ་བོའི་རོལ་ཆ་རྣམས་དར། དེ་ནས་སྤྱི་ལོའི་སྔོན་གྱི་མི་ལོ་
དྲུག་བརྒྱ་ཙམ་དུ་སྟོན་པ་གཤེན་རབ་ཀྱི་སྐུ་དུས་སུ་རྔ་དང་། གཤང་ལང་། དུང་
སོགས་དར། དེ་བཞིན་《འབེལ་གཏམ་ལུང་གི་སྙིང་པོ》སོགས་ལ་འཁོད་པར།
གཉའ་ཁྲི་བཙན་པོའི་སྐུ་དུས་སུ་ཤོན་དར་བ་དང་། དེའི་རམ་འདེགས་རོལ་མོ་
རྔ་ཆེ་ཆུང་དང༌། དུང་ཆེན། སུར་སྣ། འཁར་རྔ། སྦུག་ཆལ་སོགས་དཀྲོལ་
བའི་སྐོར་གསལ་བར་བཀོད། དེ་ནས་སྤྱི་ལོའི་དུས་རབས་གཉིས་པ་ཙམ་སྟེ།
ལེགས་དྲུག་གི་སྐུ་དུས་སུ་ལྷ་ཡི་རོལ་མོ་ གླིང་བུ་བོད་དུ་དར་གསུངས་པ་ལྟར།།
དུས་དེར་རོལ་མོའི་བྱེ་བྲག་ཕྱེད་གླིང་བོད་དུ་དར། དེ་རྗེས་སྤྱི་ལོའི་དུས་རབས་
བདུན་པ་ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་རོལ་མོ་པི་ཝང་དང་། སིལ་
སྙན་གངས་ཅན་ཡུལ་དུ་དར། སྤྱི་ལོའི་དུས་རབས་བཅུ་གསུམ་པ་དཔལ་ལྡན་ས་
སྐྱ་པའི་དུས་རབས་སུ་བོད་ཀྱི་རོལ་མོའི་རྣམ་གྲངས་དང་གཞུང་ལུགས་གོང་དུ་
འཕེལ་ཏེ་བོད་ཀྱི་མཁས་པས་རོལ་མོའི་བསྟན་བཅོས་དང་། དེའི་འགྲེལ་པ་མང་
དུ་བརྩམས་ནས་རོལ་མོའི་ཕན་ཡོན་དང་། གནས་བབས། རོལ་མོའི་ངོ་བོ་
དང་། རང་བཞིན། རྣམ་ གྲངས་ སོགས་ གསལ་ བར་ བསྟན། 《རོལ་ མོའི་
569



བསྟན་བཅོས་བློ་གསལ་ཡིད་འཕྲོག》ལས་“གང་ན་ཐོད་དང་སྐྲ་གསར་དང༌། །
གར་དང་རོལ་མོའི་སྒྲ་ཡོད་པ། ། དེ་ན་མྱ་ངན་ཡོད་མིན་པས། ། དེ་ན་རོལ་མོ་
བསྔགས་པ་ཡིན། །”(ཤོག་༥)གསུངས་པ་ལྟར། འཇིག་རྟེན་སྐྱེ་བོ་ཕོ་མོ་ཀུན་
གྱིས་ཐོད་བཅིང་བ་དང༌། སྐྲ་གསར་དུ་འཁྲུས་པ། གླུ་གར་ལ་རོལ་བ། རོལ་མོ་
དཀྲོལ་བ། བཞད་གད་སློང་བ་བཅས་ཀྱི་སྒྲ་ཐོས་ཚེ་ཡུལ་དེའི་སྐྱེ་བོ་ཀུན་ཀྱང་
ལུས་ལ་ན་ཚ་དང་སེམས་ལ་སྡུག་བསྔལ་མེད་པའི་རྟགས་ཡིན་པས་ཆོས་པ་དང༌
འཇིག་རྟེན་པ། མཁས་པ་དང་རྨོངས་པ། སྐྱེས་པ་དང་བུད་མེད་སོགས་ཀྱིས་
བསྔགས་པའི་ཡུལ་ནི་རོལ་མོ་ཡིན་པ་གསལ་བར་བསྟན། ཡང་《རོལ་མོའི་
བསྟན་བཅོས་བློ་གསལ་ཡིད་འཕྲོག》ལས་“བློ་ངན་གཟུགས་ཀྱིས་ཕོངས་པའང་
རུང་། ། རིགས་ངན་ནོར་དང་བྲལ་ཡང་སླ། ། རོལ་མོའི་ཆ་ལ་མཁས་གྱུར་
ན། ། ཚོགས་ཀྱི་ནང་ན་རྒྱུན་ལྟར་མཛེས། །”(ཤོག་༥）ཞེས་གསུངས། དེ་ནི་
རོལ་མོའི་ཆ་ལ་མཁས་པར་གྱུར་ན། ནོར་ལོངས་སྤྱོད་གང་གིས་ཀྱང་འགྲན་པར་
དཀའ་བས། སྐྱེ་བོའི་གཙུག་རྒྱན་ལྟ་བུར་གྱུར་པ་ཡིན་གསུངས། དེས་རོལ་མོ་
མཁས་ཅན་གྱི་སྤྱི་ཚོགས་ཀྱི་གནས་བབས་གསལ་བར་མངོན་ཐུབ། དེ་བཞིན་
རོལ་མོ་མ་བསླབས་པའི་སྐྱོན་དང་བསླབས་པའི་ཕན་ཡོན་སྐོར་ལ་《རོལ་མོའི་
བསྟན་བཅོས་བློ་གསལ་ཡིད་འཕྲོག》ལས་“ དྲུག་པ་མ་བསླབས་སྐྱོན་ཅན་སྤང་བྱ་
ནི། ། དབྱངས་ཀྱི་བསྟན་བཅོས་བློ་གསལ་མགུལ་རྒྱན་ལས། ། ལེགས་པར་མ་
བསླབས་བབ་ཆོལ་དབྱངས། ། སྙན་འདོད་རང་བཟོ་ཞུགས་པའི་དབྱངས། །
ངན་པའི་ཤལ་གྱིས་གོས་པའི་དབྱངས། །གསང་སྒྲོག་བྱིན་རླབས་མེད་པའི་
དབྱངས། ། ངེས་མེད་བྲན་དགུ་བྱེད་པའི་དབྱངས། ། མི་ཤེས་ལེན་དགའ་ལད་
མོའི་དབྱངས། ། ཞོར་འཆོས་ཀུ་རེ་ཐབས་ཀྱི་དབྱངས། ། ཅོལ་ཆུང་གཏད་སོ་
མེད་པའི་དབྱངས། ། ཐེ་ཚོམ་འཁུ་འཕྲིག་ཟ་བའི་དབྱངས། ། དབང་ཤེས་ཡུལ་
ལ་འཁྱམས་པའི་དབྱངས། ། སྐབས་ཐོབ་མི་ཤེས་ཕལ་པའི་དབྱངས། ། བག་
མེད་བསླབས་རྡོལ་སྨྱོན་པའི་དབྱངས། །བྱིང་རྨུགས་མྱོས་འཐིབས་འཁྲུལ་བའི་
570



དབྱངས། ། མི་ཟོབ་གང་བྱུང་འོལ་བྱིལ་དབྱངས། ། དད་མེད་གཞན་གྱི་ངོ་
དགའི་དབྱངས། ། ཕྲག་དོག་འགྲན་སེམས་ཅན་གྱི་དབྱངས། ། མཁས་འདོད་
སྙན་གྲགས་སོ་འདོད་དབྱངས། ། རྙེད་པ་དོན་དུ་གཉེར་བའི་དབྱངས། ། རྨི་
ལམ་སྒྱུ་མས་བསླུས་པའི་དབྱངས། ། དམན་པའི་ས་རུ་ལྷུང་པའི་དབྱངས། །”
(ཤོག་༨）ཞེས་གསུངས། དེས་དབྱངས་བློ་སྐྱོན་ཅན་དང་། ཚིག་སྐྱོན་ཅན། །
ལུས་སྐྱོན་ཅན། གྲོགས་སྐྱོན་ཅན། གདངས་སྐྱོན་ཅན་ལ་སོགས་པའི་སྤངས་
དགོས་པའི་དབྱངས་ཀྱི་སྐྱོན་རྣམས་རེ་རེ་བཞིན་དུ་གསལ་བར་བསྟན། དེ་
མཚུངས་རྒྱུན་སྲོལ་གྱི་ལྟ་བར་གཞིགས་ན་རོལ་དབྱངས་ཤེས་པའི་ཕན་ཡོན་ནི།
《རོལ་མོའི་བསྟན་བཅོས་བློ་གསལ་ཡིད་འཕྲོག》ལས་“སྤྱི་དོན་བདུན་པ་ལེགས་
པར་བསླབས་པའི་ ཕན་ཡོན་ནི། དེ་ལྟར་ལེགས་ པར་ བསླབས་ནས་བླང་བྱ་
ཉམས་སུ་ལེན་པའི་ཚེ། ལུས་ངག་ཡིད་ཀྱི་སྒོ་ནས་འཕགས་པ་མཆོད་པ་དང་།
སེམས་ཅན་ཐམས་ཅད་སངས་རྒྱས་ཐོབ་ཕྱིར་དུ་སེམས་བསྐྱེད་ནས་གཞན་ལ་
དབྱངས་བྱིན་པས་སྦྱིན་པ། སྒོ་གསུམ་གྱི་ཉེས་སྤྱོད་སྡོམ་པས་ཚུལ་ཁྲིམས་དཀའ་
སྤྱད་ངལ་དུབ་མཐའ་དག་བཟོད་པས་ན་བཟོད་པ། དེ་ལ་འདུན་ཞིང་མངོན་
པར་སྤྲོ་བས་བརྩོན་འགྲུས། དབྱངས་སྒྲ་ཚིག་དོན་གསུམ་ལ་རྩེ་གཅིག་ཏུ་གནས་
པས་བསམ་གཏན། དེའི་ངོ་བོ་རིག་ཅིང་རང་བཞིན་མེད་པར་རྟོགས་པ་ཤེས་
རབ་སྟེ་ཕར་ཕྱིན་དྲུག་ལྡན་དུ་ཉམས་སུ་བླངས་པས་མཐར་ཐུག་འབྲས་བུ་ཕ་རོལ་
དུ་ཕྱིན་པ་དྲུག་མངོན་དུ་འགྱུར་བ་ནི། རྟེན་ཅིང་འབྲེལ་བར་འབྱུང་བ་མི་བསླུ་
བའི་བདེན་པའོ། །”(ཤོག་༨)ཞེས་གསུངས། དེ་ནི་དབྱངས་ཀྱི་སྤྱི་དོན་
བདུན་ཏེ། དྲུག་སྐྱེས་དང་། ཁྱུ་མཆོག་གམ་དྲང་སྲོང་། དྲི་འཛིན་ནམ་ ས་
འཛིན། བར་མ། ལྔ་པ། བློ་གསལ་འཁོར་ཉན་བཅས་ཀྱི་སྒྲ་ཚད་དང་ཕན་
ཚུན་འབྲེལ་ བ་ ལེགས་ པར་ བསླབས་ ཚེ། ལུས་ངག་ ཡིད་ གསུམ་ གྱི་ སྒོ་ནས་
འཕགས་པ་ལ་ མཆོད་ པ་ སྦྱིན་ པ་ དང་། ཚུལ་ ཁྲིམས། བཟོད་པ། བརྩོན་
འགྲུས། བསམ་གཏན། ཤེས་རབ་བཅས་ཕ་རོལ་དུ་ཕྱིན་པ་དྲུག་གི་སྒོ་ནས་
571



རོལ་མོ་བསླབས་པའི་ཕན་ཡོན་རྣམས་རྒྱས་པར་གསུངས། །
དེ་ནས་སྤྱི་ལོའི་དུས་རབས་བཅུ་བདུན་པར་རྒྱལ་མཆོག་ལྔ་པ་ཆེན་པོའི་
ཐུགས་རྗེའི་བཀའ་དྲིན་ལས་བོད་ཀྱི་རིག་གནས་སྔར་བས་འཕེལ་རྒྱས་འགྲོ་བ་
དང་། ཁྱད་པར་དུ་མཁས་མཆོག་སངས་རྒྱས་རྒྱ་མཚོས་རོལ་མོའི་བསྟན་བཅོས་
བརྩམས། 《དེབ་ཐེར་མིག་ཡིད་རྣ་བའི་དགའ་སྟོན》ལས་ “ ས་བཅུའི་མདོ་
འགྲེམས་ལས་སྙན་ངག་དང༌། གར་སྟབས་དང༌། གཏམ་རྒྱུད་དང་། རོལ་མོ་
རྣམས་ནི་ཡིད་མི་བདེ་བའི་གཉེན་པོའོ། །”(ཤོག་༡)ཞེས་གསུངས་ཏེ། རོལ་
མོའི་དམིགས་བསལ་གྱི་ནུས་པ་གསལ་བར་བསྟན། དེ་ནས་སྔོན་བྱོན་མཁས་པ་
རིམ་བྱོན་གྱི་བཀའ་དྲིན་ལས་བོད་རང་ཉིད་ཀྱི་རོལ་མོའི་རྣམ་གྲངས་དང་གཞུང་
ལུགས་འཐུས་སྒོ་ཚང་དུ་འགྲོ་ཆེད་མཐའ་བཞིའི་མི་རིགས་དང་རྒྱལ་ཁབ་གཞན་
གྱི་རོལ་མོར་སློབ་སྦྱོང་དང་ལེགས་བཅོས་མཛད་དེ་བོད་ཀྱི་རོལ་མོ་དེ་འཕེལ་རྒྱས་
དུས་མཚམས་གསར་པ་ཞིག་ཏུ་སླེབས་པ་བཅས་སོ། །
༢.བོད་ཀྱི་རོལ་མོའི་རྣམ་གྲངས་སྐོར། ། །
ལེ་ཚན་གོང་མར་བཀོད་པ་བཞིན། ད་ཡོད་བན་བོན་གཉིས་ཀའི་ལོ་རྒྱུས་
དེབ་ཐེར་ཁག་ལ་གཞིགས་ན། སྤྱི་ལོའི་སྔོན་ལོ་དྲུག་བརྒྱ་ཙམ་གྱི་དུས་སྟོན་པ་
གཤེན་རབ་མི་བོ་ཆེའི་སྐབས་སུ་རོལ་མོའི་བྱེ་བྲག་རྔ་དང་། གཤང་ལང་། དུང་
སོགས་དར་བ་གསལ་བར་བསྟན། 《རོལ་མོའི་བསྟན་བཅོས་བློ་གསལ་ཡིད་
འཕྲོག》ལས་“ གླིང་བུ་པི་ཝང་རྫ་རྔ་དང་། ། འཁར་རྔ་རྔ་ཟླུམ་རྔ་བོ་ཆེ། ། རྔ་
ཕྲན་ཆ་ལང་ཀ་ན་ཌི། ། དུང་དང་རྒྱུད་མངས་ལ་སོགས་པ། ། ཇི་སྙེད་སིལ་སྙན་
སྦྱོར་བཤད་པ། ། དེ་སྙེད་ལ་ནི་མཁས་པར་བྱ། །”(ཤོག་༢༦)ཞེས་གསུངས་
པ་ལྟར་ན། རྫ་རྔ་དང་། རྔ་བོ་ཆེ། རྔ་ཆུང་། རྔ་ཟླུམ། པི་ཝང་། འཁར་རྔ།
ཆ་ལང་། ཀ་ན་ཌི། དུང༌། རྒྱུད་མངས། སིལ་སྙན་ལ་སོགས་པའི་རོལ་མོ་
རྣམས་ནི་གངས་ཅན་ཡུལ་དུ་དར་སྔ་བའི་རོལ་མོའི་རྣམ་གྲངས་ཤིག་ཡིན་པ་
572



གསལ་བར་བསྟན། དེ་ནས་སྤྱི་ཚོགས་གོང་དུ་འཕེལ་བ་དང་སྦྲགས་ལོ་རྒྱུས་ཀྱི་
དུས་མཚམས་སོ་སོར་ཕྱེད་གླིང་དང༌། སྦུག་ཆལ། སྒྲ་སྙན། ཧོར་ཆིན། ཡང་
ཆིན། གན་ཆག་ལ་སོགས་ཕྱི་ནང་གི་རོལ་མོའི་རྣམ་གྲངས་ཇི་སྙེད་པ་དར་བས་
དེ་དག་གི་ཁྲོད་ནས་ད་ལྟ་རོལ་མོ་གཙོ་བོ་རྣམས་ཀྱི་རྣམ་གྲངས་རགས་ཙམ་
བརྗོད་པ་གཤམ་གསལ། །
（༡) རྔ་ནི། གངས་ཅན་ཡུལ་གྱི་གནའ་བོའི་རོལ་ཆའི་ནང་ནས་དར་སྔ་
ཤོས་ཀྱི་ གྲས་ ཤིག་ ཡིན་ ལ། ཆོས་ ལུགས་ གྲུབ་ མཐའ་ ཁག་ གི་ འཆམ་ དང་།
དམངས་ཁྲོད་ཀྱི་ཤོན་སོགས་འཁྲབ་སྟོན་བྱེད་སྐབས་མེད་ཐབས་མེད་པའི་རམ་
འདེགས་རོལ་མོ་ཞིག་ཀྱང་ཡིན་སྟབས་རྔ་ལ་བལྟས་ནས་འཆམ་ཞེས་འཇིག་རྟེན་
སྐྱེ་བོ་ཀུན་གྱི་ངག་རྒྱུན་དུ་འཇགས་ཡོད། རྔ་ལའང་རྫ་རྔ་དང༌། རྔ་ཟླུམ། རྔ་
ཕྱེད། རྔ་ཕྲན། རྔ་བོ་ཆེ། འཁར་རྔ། འཁར་རྔ་བཅུ་པ་སོགས་ནང་གསེས་
དབྱེ་བའང་མང་དུ་མཆིས། ཤཱཀྱའི་དགེ་སློང་པདྨ་རིག་འཛིན་གྱིས་མཛད་པའི་
《ཆོས་ཀྱི་མིང་གི་རྣམ་གྲངས》ལས། བྱང་སྒྲ་མི་སྙན་ཞེས་པ་ཀླུ་མ་རུངས་པའི་
གནོད་འཚེས་ཉི་མ་སྤྲིན་གྱིས་འགྲིབ་ཅིང་། པི་ཝང་དང་རྫ་རྔ་ལ་སོགས་པ་སྒྲ་མི་
སྙན་པའི་སྐད་ཀྱིས་ཁེངས་པས་བྱང་སྒྲ་མི་སྙན་ཞེས་འབོད་གསུངས་པ་ལྟར་ན།
རྫ་རྔ་ནི་རྒྱུ་རྫ་ལས་གྲུབ་པའི་བསྐལ་པ་ཡ་ཐོག་དུས་ཀྱི་རོལ་མོའི་བྱེ་བྲག་ཅིག་ཡིན་
པ་དང་། སྐབས་དེའི་ལག་རྩལ་གྱིས་རྐྱེན་པས་རྫ་རྔའི་སྐད་སྒྲའང་ཞན་ཙམ་
ལས་མེད་པ་གསལ་པོར་རྟོགས་ཐུབ། དེ་མཚུངས་འཁར་རྔ་དང་། འཁར་རྔ་
བཅུ་པ་ནི་རྒྱུ་ལི་ལས་གྲུབ་པའི་རྔའི་བྱེ་བྲག་ཅིག་ཡིན། འཁར་ནི་སྤྱིར་ན་ཐོགས་
པ་སྟེ་ལག་ཏུ་ཐོགས་པར་གོ་དགོས། དེར་བརྟེན་འཁར་རྔ་ནི་རྒྱུ་ལི་ལས་གྲུབ་
པའི་རྔ་ལ་ཟེར་ཞིང་། འདི་ནི་གཙོ་བོ་དགོན་ཁག་གི་ཚོགས་བརྡ་གཏོང་ཡས་ཀྱི་
རོལ་ཆ་ཞིག་ཡིན། འཁར་རྔ་བཅུ་པ་ནི་རྒྱུ་ལི་ལས་གྲུབ་པའི་རྔ་ཟླུམ་ཆུང་ངུ་བཅུ་
གོ་རིམ་དང་ལྡན་པར་བསྒྲིགས་པའི་རོལ་ཆ་ཞིག་ཡིན་ལ། འཁར་རྔ་བཅུ་པ་
དང༌། ཌ་མ། སུར་སྣ་བཅས་ནི་གར་པ་རྣམས་ལ་མེད་ཐབས་མེད་པའི་རོལ་ཆ་
573



གལ་ཆེན་ཞིག་ཡིན། དེ་བཞིན་རྔ་ཟླུམོ་དང་། རྔ་ཕྲན། རྔ་བོ་ཆེ་བཅས་ནི་རྔ་
ཡི་བཟོ་དབྱིབས་ལ་བལྟས་ནས་མིང་ཐོབ་པ་གསལ་བར་མངོན། རྔ་ཕྱེད་ཅེས་པ་
ནི་སྔར་གྱི་ངག་རྒྱུན་དུ་བོན་ལུགས་པ་རྔ་ཕྱེད་སྦུག་ཕྱེད་ཟེར་བ་ལྟར། རྔ་ཡི་ངོས་
གཅིག་ལ་མ་གཏོགས་རྔ་ལྤགས་མེད་པ་དེར་ཟེར་ཞིང་། སྤྱིར་ན་རྔ་ནི་རྒྱུ་ཤིང་
ལས་གྲུབ་པའི་རྔ་སྒྲོམ་དང༌། ཡུ་བ། རྒྱུ་སྦ་སོགས་ལས་གྲུབ་པའི་རྔ་གཡོག རྒྱུ་
བེའུ་ལྤགས་དང་ར་ལུག་གི་པགས་པ་ལས་གྲུབ་པའི་རྔ་ལྤགས་བཅས་ལས་གྲུབ།
རྔ་ཇི་ལྟར་བརྡུང་བའི་སྐོར་ལ་《རོལ་མོའི་བསྟན་བཅོས་བློ་གསལ་ཡིད་འཕྲོག》
ལས་“ སློབ་དཔོན་ཙནྡྲས། བསྐུལ་བའི་གནས་ནི་འདི་ལྟ་སྟེ། །རྔ་ཡུའི་ཐད་
ནས་ཡར་བཅལ་བའི། ། མཁྱིད་གང་སར་ནི་དབྱུ་གུས་བསྣུན། ། དེ་ཡང་ལག་
པའི་སོར་ཚིགས་ལ། ། འཕྲུལ་བཙལ་རྔ་ཡབ་རང་ལྗིད་ཀྱིས། ། རྔ་སྒྲ་བསྐུལ་
བའི་བཙལ་གྱིས་མིན། ། ཅེས་དང་འཇམ་དཔལ་དབང་པོས་ཀྱང་། ། དེ་ནས་
ལག་གཡས་རྔ་གཡོག་ནི། ། དམ་བཙིར་མི་བྱ་ལྷོད་ཡང་བྱ། ། དེ་ཡང་སྙིང་གར་
བཅར་དྲགས་ན། ། བྲང་ལ་ཁུ་ཚུར་བསྣུན་འདྲ་དང་། ། དེ་ལས་ཅུང་ཟད་
མཐོས་གྱུར་ན། ། ཁ་འཇོག་བརྡེག་འདྲ་སྤང་བར་བྱ། །”(ཤོག་ ༢༨)ཞེས་
གསུངས་པ་ལྟར། རྔ་བརྡུང་བའི་སྐབས་སུ་དབྱུ་གུ་བསྣུན་པའི་གནས་དམིགས་
དགོས་པ་དང༌། ལག་གི་འཁྱེར་བཟོའང་མཐོ་དམན་རན་པ་མིག་ལམ་དུ་མཛེས་
པ་ཞིག་དགོས་ པ་གསལ་ བར་ གསུངས། ཡང་《རོལ་ མོའི་ བསྟན་ བཅོས་བློ་
གསལ་ཡིད་འཕྲོག》ལས་“ སློབ་དཔོན་ཙནྡྲ་གོ་མིས། ཞི་བའི་རྔ་རྡུང་བྱེད་པ་
ན། ། དེ་ཡི་ཉམས་དང་ལྡན་པར་བྱ། ། རྔ་ཐབས་དལ་ལ་ལྷོད་པར་བརྡུང༌། །
རྒྱས་པའི་རྔ་རྡུང་བྱེད་པ་ན། ། སྒེག་ཅིང་དཔའ་བའི་ཉམས་དང་ལྡན། ། རྔ་
ཐབསགསལ་ལ་ཁྲོལ་བར་བརྡུང་། ། དབང་གི་རྔ་རྡུང་བྱེད་པ་ན། ། ཆགས་
ཤིང་མཛེས་པའི་ཉམས་ཀྱིས་བྱ། ། རྔ་ཐབས་སྙན་ལ་མཛེས་པར་བརྡུང་། །
དྲག་པོའི་རྔ་རྡུང་བྱེད་པ་ན། ། རྩུབ་ཅིང་ཁྲོ་བོའི་ཉམས་ཀྱིས་བྱ། ། རྔ་ཐབས་
དྲག་ལ་མྱུར་བར་བརྡུང་། ། དྲག་བརྡུང་རྒྱུན་ཆགས་བྱེད་ པ་ན། ། གནམ་
574



ལྕགས་ལྟར་ཡང་དབབ་པར་བྱ། །”(ཤོག་ ༢༩)ཞེས་གསུངས་པ་ལྟར། ཞི་
རྒྱས་དབང་དྲག་ལས་བཞི་ཡི་སྒོ་ནས་རྔ་རྡུང་སྟངས་གསལ་བར་བསྟན་ཞིང་།
དེ་ཡང་ཞི་བའི་ལས་དང་བསྟུན་ཚེ་དལ་ལ་ལྷོད་པ་ཞི་བའི་ཉམས་དང་། རྒྱས་
པའི་རྔ་ནི་གསལ་ལ་སྒེག་ཉམས་ལྡན། དབང་གི་རྔ་སྐད་སྙན་ལ་བབས་ཆགས་
པ། དྲག་པོའི་རྔ་སྐད་དྲག་ལ་མྱུར་བ་བཅས་དབྱེ་བ་དང་སོ་སོའི་ཁྱད་ཆོས་ལྡན་
པ་དགོས་ཞེས་གསུངས། དེ་མཚུངས་《གསར་རྙིང་རྒྱན་དང་རོལ་མོའི་བསྟན་
བཅོས》ལས་“རྔ་ཡི་ཆ་ཚད་ནི་ལུང་ལས། དཀར་ལ་ཟླུམ་པ་ཞི་བའི་རྔ། ། སེར་
ལ་གྲུ་བཞི་རྒྱས་པའི་རྔ། ། དམར་ལ་ཟླ་གམ་དབང་གི་རྔ། ། མཐིང་ནག་ཕུ་
གསུམ་དྲག་པོའི་རྔ། །ཟུར་བཞི་ལོགས་བརྒྱུད་རྒྱུན་གྱི་རྔ། །”(ཤོག་༢ °༦ -
༢༠༧)ཞེས་གསུངས་པ་ལྟར། རྔ་ཡི་ཆ་ཚད་སྐོར་ལ་རྔ་ཡི་བཟོ་དབྱིབས་དང་ཁ་
མདོག་གི་ཐོག་ནས་ཞི་རྒྱས་དབང་དྲག་གི་དབྱེ་བ་གང་དང་གང་ཡིན་གསལ་བར་
བསྟན། མདོར་ན། རྔ་ནི་གནའ་དུས་དར་སྔ་བའི་རོལ་མོ་གལ་ཆེན་ཞིག་ཡིན་
ལ། དེར་བཟོ་དབྱིབས་དང་རྒྱུ་ཡི་སྒོ་ནས་ནང་གསེས་དབྱེ་བ་མང་བ་དང༌།
རོལ་མོའི་བསྟན་བཅོས་ལས་རྔ་ཡི་སྒྲ་གདངས་ཀྱི་ཁྱད་ཆོས། རྔ་རྡུང་སྟངས་ཀྱི་
ཕྱག་རྒྱ་སོགས་རྒྱས་པར་བསྟན་པ་བཅས་སོ། །
（༢)པི་ཝང་ནི། གོང་དུ་སྨོས་པ་ལྟར། གངས་ཅན་ཡུལ་གྱི་གནའ་བོའི་
རོལ་ཆའི་བྱེ་བྲག་ཅིག་ཡིན། ད་ཡོད་བན་བོན་གཉིས་ཀའི་ལོ་རྒྱུས་དེབ་ཐེར་
ཁག་ལ་མི་ལོ་ཉིས་སྟོང་དྲུག་བརྒྱ་ཙམ་གྱི་སྔ་རོལ་དུ་པི་ཝང་དར་ཡོད་པ་གསལ་
བར་འཁོད། པི་ཝང་ནི་རྫ་མ་དང༌། མདའ། རྒྱུད་སྐུད། གཞུ། གཅུས། སྒ།
ཐེམ་ཐག་བཅས་ལས་གྲུབ་པའི་གཞུ་འཐེན་རོལ་མོའི་བྱེ་བྲག་ཅིག་ཡིན་ལ། ཆེས་
སྔ་བའི་དུས་སུ་པི་ཝང་གི་རྫ་མ་མང་ཆེ་བ་གཡག་དང་། འབྲོང་། བ་གླང་གི་རྭ་
ཅོ་ལས་བཟོ་སྲོལ་ཡོད། དེ་ནས་སྤྱི་ཚོགས་གོང་དུ་འཕེལ་བ་དང་སྦྲགས་རིམ་
བཞིན་འགྱུར་བ་བྱུང་སྟེ་པི་ཝང་གི་རྫ་མ་མང་ཆེ་བ་ཤིང་སྤུས་ལེགས་ལས་གྲུབ་པ་
དང༌། རྫ་མའི་ཁ་ལ་ར་ལུག་གི་པགས་ པའམ་ཉ་ ལྤགས་ སོགས་ གང་འཚམ་
575



io
is
iar
གཡོགས་ཏེ་ཤན་རྒྱག་དགོས། པི་ཝང་གི་མདའ་ནི་མཁྲེགས་ཤིང་ལས་གྲུབ་པ་
དང་དེ་ནས་དཔལ་འབྱོར་གོང་དུ་འཕེལ་བ་དང་དུས་མཚུངས་འབྱོར་པ་ཆེ་བ་
རྣམས་ཀྱི་མདའ་དེ་རིགས་སེང་ལས་གྲུབ་པ་དང་། མདའ་མགོར་ཆུ་སྲིན་དང་
འབྲུག་མགོ་སོགས་བརྐོས་སྣ་ཚོགས་ཀྱིས་བརྒྱན་པ་མ་ཟད། རྫ་མར་དངུལ་ཤན་
ཚགས་དང་ལྡན་པ་རྒྱག་སྲོལ་ཡོད། རྒྱུད་སྐུད་ནི་སེམས་ཅན་སྤུ་ནག་གི་རྒྱུད་
པའམ་རྟ་རྔ་ལས་གྲུབ་པ། གཅུས་ནི་ཤིང་རྒྱུ་ལེགས་པ་ལས་གྲུབ་ཅིང་དེ་ལའང་
བཟོ་དབྱིབས་གྲུ་བཞིའམ་བུམ་གཟུགས་སོགས་བཟོས་ཤིང༌། དེ་བཞིན་ས་ནི་
ཤིང་དང༌། ཐེམ་ཐག་ནི་སྲིང་སྐུད་ལས་གྲུབ་པ་བཅས་སོ། ། དེ་བཞིན་པི་ཝང་
གཏོང་མཁན་སྒྱུ་རྩལ་པ་ཚོས་པི་ཝང་གི་མདའ་མགོར་རྒྱུ་ཤིང་ལས་གྲུབ་པའི་ཚོན་
ཁྲ་ཅན་གྱི་རྨ་བྱའི་གཟུགས་བརྙན་བཀོད་ཐོག་གཞུའི་བར་གསང་ཐག་བཏང་སྟེ་
པི་ཝང་གཏོང་སྐབས་རྨ་བྱ་མགོ་གཡུགས་དང་གཤོག་བརྡབ་སོགས་གཟུགས་ཀྱི་
ཉམས་འགྱུར་སྣ་ཚོགས་སྟོན་པ་དང་། ཡང་སྒྱུ་རྩལ་པ་ལ་ལས་པི་ཝང་གི་མདའི་
ཐོག་ནས་གསང་ཐག་བཏང་སྟེ་དེའི་གཤམ་དུ་ཤིང་གིས་བཟོས་པའི་མི་ཆུང་ལྔ་
དྲུག་ཙམ་ལ་ཆས་སྣ་ཚོགས་སྤྲས་ཏེ་ལྕགས་ཀྱི་ཨ་ལོང་སྒོར་མོ་ལ་བཏགས། སྒྱུ་
རྩལ་པ་ཚོས་རི་ལ་རི་ཆུང་དང་། ཨེ་མ་ཡང་གཅིག་སོགས་གཞས་གདངས་པི་
ཝང་ཐོག་ནས་གཏོང་སྐབས་གསང་ཐག་འཐེན་པ་དང་མི་ཆུང་རྣམས་ཀྱིས་སྒོར་
གཞས་སམ་སྒོར་བྲོ་འཁྲབ་པའི་གཟུགས་ཀྱི་རྣམ་འགྱུར་སྣ་ཚོགས་བསྟན། པི་
ཝང་གི་སྒྱུ་རྩལ་དེ་རིགས་ནི་དུས་རབས་བཅུ་དགུ་པའི་ལོ་རབས་བཞི་བཅུའི་
སྐབས་ལྷ་ས་སོགས་གྲོང་སྡེ་ཆེ་ཁག་ལ་ཁྱབ་གདལ་ཧ་ཅང་ཆེ་བས་མི་རྣམས་ཀྱི་
ཡིད་དབང་འཕྲོག་པའི་སྒྱུ་རྩལ་ཞིག་ཏུ་གྱུར། དེ་བཞིན་ཆབ་མདོ་ཁུལ་སོགས་ཀྱི་
དམངས་ཁྲོད་སྒྱུ་རྩལ་མཁན་ཚོའི་ངག་རྒྱུན་དུ། པི་ཝང་ཁྱོད་དང་ང་གཉིས། །
མི་དགོས་རྒྱུ་ཞིག་མེད་ཀྱི། ། གཡག་རྒན་གྲོད་པ་དགོས་ཀྱི། ། འབྲོང་རྒན་རྭ་ཅོ་
དགོས་ཀྱི། ། པི་ཝང་ཁྱོད་དང་ང་གཉིས། ། མི་དགོས་རྒྱུ་ཞིག་མེད་ཀྱི། ། རྟ་
རྒན་རྔ་མ་དགོས་ཀྱི། ། སྡོང་རྒན་ཐང་ཆུ་དགོས་ཀྱི། ། པི་ཝང་ཁྱོད་དང་ང་
576



གཉིས། ། མི་དགོས་རྒྱུ་ཞིག་མེད་ཀྱི། ། ང་ལ་རྩམ་པ་དགོས་ཀྱི། ། འབྲུ་མར་
ཕྱུར་བ་དགོས་ཀྱི། ཞེས་བརྗོད། དེའི་ཐོག་ནས་པི་ཝང་བཟོ་བར་རྒྱུ་ཆ་གང་
དང་གང་དགོས་པ་གསལ་བར་རྟོགས་ཐུབ་པ་མ་ཟད། སྒྱུ་རྩལ་མཁན་དེ་ཚོས་
པི་ཝང་འཁྱེར་ནས་ལ་ཀླུང་མང་པོ་བརྒལ་ཏེ་ལྟོ་གོས་འཚོལ་དགོས་པའི་དོན་
དངོས་ཀྱང་གསལ་བར་རྟོགས་ཐུབ། པི་ཝང་ནི་ཁམས་ཁུལ་དུ་སྒོར་བྲོ་དང་།
རལ་པ་འཁྲབ་སྐབས་མེད་ཐབས་མེད་པའི་རམ་འདེགས་རོལ་མོ་ཞིག་ཡིན་ལ།
བོད་ཀྱི་ཡུལ་གྲུ་གཞན་དུའང་ཁྱབ་གདལ་ཆེ་བ་དང༌། སྐྱེ་བོ་ཕོ་མོ་ཀུན་གྱིས་
བསྔགས་པར་འོས་པའི་གནའ་བོའི་རོལ་ཆ་གལ་ཆེན་ཞིག་ཡིན། །
（༣）གླིང་བུ་ནི། ཆེས་དར་སྔ་བའི་གངས་ཅན་ཡུལ་གྱི་གནའ་བོའི་རོལ་
ཆའི་ཡ་གྱལ་ཞིག་ཡིན། གླིང་བུ་དུས་ནམ་ཞིག་གངས་ཅན་ཡུལ་དུ་དར་བའི་
སྐོར་ལ་《ཆོས་འབྱུང་མཁས་པའི་དགའ་སྟོན》དུ་“བཞི་པ་ཐོག་རྗེ་ཐོག་བཙན་སྐུ་
རིང་ལ། ལྷ་ཡི་རོལ་མོ་གླིང་བུ་ཅག་པར་བྱུང་”(ཤོག་༡༦༦)ཞེས་འཁོད། དེ་
བཞིན་ལོ་རྒྱུས་དེབ་ཐེར་གཞན་ལའང་བཙན་ལྔའི་སྐུ་དུས་སུ་ལྷ་ཡི་རོལ་མོ་གླིང་
བུ་བོད་དུ་དར་ཞེས་གསལ་བར་འཁོད། དེ་ལྟར་འདོད་ན་སྤྱི་ལོའི་དུས་རབས་
གཉིས་པའི་སྐབས་སུ་ལྷ་ཡི་རོལ་མོ་གླིང་བུ་བོད་དུ་དར་བར་ཐེ་ཚོམ་མི་དགོས་པ་
ཞིག་རེད། འོན་ཀྱང་མནོ་བསམ་ཞིབ་པར་བཏང་ཚེ་བོད་དུ་དར་བའི་གླིང་བུ་
ལའང་རྒྱུ་དང་བཟོ་དབྱིབས་ཀྱི་སྒོ་ནས་ཞིབ་པར་དབྱེ་ན། རྫ་ གླིང་དང་རྒོད་
གླིང་། ཤིང་གི་གླིང་བུ། སྨྱུག་མའི་གླིང་བུ། ལྕགས་རིགས་ཀྱི་གླིང་བུ་བཅས་
དང་། བཟོ་དབྱིབས་ཀྱི་སྒོ་ནས་བཤད་ན། གཞུང་གླིང་དང་འཕྲེད་གླིང་གཉིས་
སུ་དབྱེ་བ་བློ་ལྡན་སྐྱེ་བོ་ཀུན་གྱི་གསལ་བར་མཁྱེན། །
རྫ་གླིང་ནི། རྒྱུ་རྫ་ལས་གྲུབ་པའི་གླིང་བུ་ལ་ཟེར་བ་ནི་སྨོས་མ་དགོས་ཤིང༌།
ཆབ་མདོ་ཁ་རུབ་ནས་ཐོན་པའི་གནའ་རྫས་རྡོ་འགྱུར་གྱི་དངོས་པོར་བརྟག་ཞིབ་
བྱས་པར་གཞིགས་ན། མི་ལོ་དྲུག་སྟོང་ཙམ་གྱི་སྔ་རོལ་དུ་གངས་ཅན་ཡུལ་དུ་རྫ་
བཟོའི་ལག་རྩལ་དར་བ་མ་ཟད། ལག་རྩལ་གྱི་ཆུ་ཚད་ཀྱང་ངེས་གཏན་ཞིག་ཏུ་
577



བསླེབས་པ་ར་འཕྲོད་གསལ་པོ་བྱུང་ཡོད། དེར་བརྟེན་གངས་ཅན་ཡུལ་ གྱི་
གདོད་མའི་རོལ་ཆའི་ནང་རྫ་རྔ་དང༌། རྫ་གླིང་། རྫ་དུང་སོགས་ལྔ་ཡི་རོལ་ཆ་
འགའ་ཞིག་དར་བ་ལོ་རྒྱུས་ཡིག་རྙིང་ཁག་གིས་ར་འཕྲོད་ཐུབ་པ་ཙམ་མ་ཟད། །
དེའི་ནང་ནས་ལྔ་ཡི་རོལ་ཆ་རྫ་དུང་དང་རྫ་གླིང་ད་ལྟའང་དངོས་སུ་མཇལ་རྒྱུ་
ཡོད། རྫ་གླིང་དེ་དག་ཤིང་གི་གཞུང་གླིང་དང་འདྲ་བའི་རིང་བ་དང་བུ་ག་ཆ་
ཚང་བ་མེད་ཀྱང་རྫ་གླིང་གི་བཟོ་དབྱིབས་ནི་ཁྱུང་གཟུགས་ཅན་དང༌། བྱིའུ་
གཟུགས་ཅན་སོགས་ཡོད་ཅིང་། གཡུང་དྲུང་བོན་ལུགས་པའི་སྣོད་བཅུད་ཀྱི་
འཇིག་རྟེན་ཆགས་ཚུལ་གྱི་ལྟ་བར་གཞིགས་ན། ཁྱུང་ནི་འགྲོ་བ་མིའི་རིགས་ཀྱི་
མེས་པོ་ཡིན་ལ། གདོད་མའི་བླ་ཟོག་ཅིག་ཀྱང་ཡིན་ པས་རྫ་ གླིང་དེ་རིགས་
གསར་དུ་གཏོད་པའི་དུས་རབས་ནི་གཡུང་དྲུང་བོན་གྱི་ཆོས་ལུགས་དར་ཁྱབ་ཆེ་
བའི་དུས་རབས་ཏེ་གྲི་གུམ་བཙན་པོའི་སྲས་བྱ་ཁྲི་བཙན་པོའམ་པུ་དེ་གུང་རྒྱལ་
གྱི་སྐུ་དུས་སུ་ཡིན་པ་རིག་པས་དཔྱད་ཐུབ་སྙམ།
རྒོད་གླིང་ནི། སྲོག་ཆགས་བྱ་གླག་དང་རྒོད་ཀྱི་གཤོག་པའི་དུང་རུས་ལས་
བཟོས་པ་ཞིག་ཡིན་སྟབས་ཡུལ་གྲུ་འགའ་ཞིག་ཏུ་དུང་རུས་གླིང་བུའང་ཟེར་ཞེས་
གསུངས། གླིང་བུ་དེ་རིགས་ནི་གངས་ཅན་ཡུལ་དུ་དར་སྔ་བའི་གདོད་མའི་རོལ་
ཆའི་བྱེ་བྲག་ཅིག་ཡིན། གླིང་བུ་དེ་རིགས་གཞུང་གླིང་གི་བྱེ་བྲག་ཅིག་ཡིན་པས་
གཏོང་ཚུལ་དང་ཕུག་འགྲོའི་བུ་ག་ཡང་རྩ་བའི་ཆ་ནས་ཤིང་གླིང་དང་མཚུངས་
ཤིང༌། སྐད་སྒྲ་ཕྲ་སྦོམ་སྙོམ་ཞིང་གསང་ལ་སྙན་ཆ་དོད་པ་ཞིག་ཡོད་གསུངས་
ཀྱང༌། ད་བར་མིག་ལམ་དུ་མཇལ་བ་ནི་ཉིན་མོའི་སྐར་དང་མཚུངས།
, ཤིང་གླིང་ནི། ཤིང་རྒྱུ་སྦྱར་དཀར་སོགས་ཤིང་རིགས་སྤུས་ལེགས་ལས་གྲུབ་
པ་དང་། སྤྱིར་ན་བཟོ་དབྱིབས་ནི་གཞུང་གླིང་ཡིན་པ་ལས། ཤིང་གི་འཕྲེད་
གླིང་ནི་ད་བར་མཐོང་རྒྱུ་མེད། གླིང་བུ་དེ་རིགས་སྤྱིར་ན་མཐེབ་མིག་བདུན་པ་
སྟེ་མདུན་ངོས་སུ་མཐེབ་མིག་དྲུག་དང་རྒྱབ་ཏུ་མཐེབ་མིག་གཅིག་ཡོད། ཉེ་བའི་
དུས་རབས་སུ་མཆོད་སྤྲིན་གར་པའི་རོལ་ཆའི་བྱེ་བྲག་ཅིག་ཡིན་ལ། དམངས་
578



ཁྲོད་དུའང་ཁྱབ་གདལ་གང་འཚམ་ཆེ་བ་ཞིག་རེད། ཤིང་གླིང་མཐེབ་མིག་ལྔ་
ལྡན་ནི་ད་བར་མཐོང་བ་དཀའ། །
སྨྱུག་གླིང་ནི། རྒྱུ་སྨྱུག་མ་ལས་གྲུབ་པའི་རོལ་ཆ་གླིང་བུའི་བྱེ་བྲག་ཅིག་ཡིན།
དེའང་སྤྱིར་ན་སྨྱུག་གླིང་གི་བཟོ་དབྱིབས་འཕྲེད་གླིང་རང་ཡིན་པ་ལས། སྨུག་
མའི་གཞུང་གླིང་ནི་གངས་ཅན་ཡུལ་དུ་མཐོང་དཀའ་བ་ཞིག་རེད། བཙན་ལྔ་ཡི་
བྱེ་བྲག་ཐོག་རྗེ་ཐོག་བཙན་གྱི་སྐུ་དུས་སུ་ལྷ་ཡི་རོལ་མོ་གླིང་བུ་བོད་དུ་དར་ཞེས་པ་
དེ་ནི་གཙོ་བོ་འཕྲེད་གླིང་གངས་ཅན་ཡུལ་དུ་དར་བར་གོ་དགོས་པ་མིན་ནམ་
སྙམ། གང་ལགས་ཞེ་ན། རང་ཉིད་ཀྱིས་བོད་ཀྱི་དགོན་སྡེ་ཁག་གི་ལྡེབས་རིས་
རྙིང་མ་ལ་ཉམས་ཞིབ་བྱས་པར་གཞིགས་ན། སྤྱིར་ན་མཆོད་པའི་ལྷ་མོ་དང༌།
དེ་མིན་ལྷ་ཡི་ཕྱག་མཚན་དུ་ཐོགས་པའི་གླིང་བུ་ནི་འཕྲེད་གླིང་རང་དུ་ངེས་པ་
ལས་ཤིང་གི་གཞུང་གླིང་བསྣམས་པ་ཧ་ཅང་མཐོང་དཀའ་བའི་གནས་སུ་གྱུར།
དེར་བརྟེན་འཕྲེད་གླིང་ནི་གླིང་བུ་གཞན་ལས་ཁྱད་དུ་འཕགས་པ་ཞིག་ཏུ་ངོས་
བཟུང་སྟེ་ལྷ་ཡི་རོལ་མོ་གླིང་བུ་ཞེས་མིང་ཐོབ་པ་མིན་ནམ་སྙམ། །
ལྕགས་གླིང་ནི། ལྕགས་གླིང་ནི་རྒྱུ་ལྕགས་རིགས་ལས་གྲུབ་པའི་རོལ་ཆ་གླིང་
བུའི་བྱེ་བྲག་ཅིག་ཡིན། དེ་ནི་ཕྱིས་བོད་གངས་ཅན་ཡུལ་དུ་དར་ཆེ་བའི་རོལ་ཆ་
ཞིག་ཡིན་པ་ལས་བོད་ཀྱི་གནའ་བོའི་རོལ་ཆའི་གྲས་ཤིག་མིན་པ་ཀུན་གྱིས་རྟོགས་
སླ་བ་ཞིག་རེད། །
དེ་བཞིན་གླིང་བུ་ནི་བོད་ཀྱི་ཆོས་ལུགས་གྲུབ་མཐའ་ཁག་གི་འཆམ་དང་།
མཆོད་སྤྲིན་གར་རོལ། ནང་མ་སྟོད་གཞས། ཞིང་འབྲོག་མང་ཚོགས་ཀྱི་རིག་
རྩལ་གྱི་འཚོ་བ་བཅས་ལ་མེད་ཐབས་མེད་པའི་རོལ་ཆ་ཞིག་ཡིན། །
(༤） རྒྱ་གླིང་ནི། བོད་ཀྱི་གནའ་དུས་ཀྱི་འབུད་གཏོང་རོལ་མོའི་བྱེ་བྲག་
ཅིག་ཡིན། རྒྱ་གླིང་དུས་ནམ་ཞིག་བོད་དུ་དར་བ་དང༌། དེའི་ཐོག་མའི་འབྱུང་
ཁུངས་སྐོར་ལ་བོད་རིག་པ་མཁས་ཅན་རྣམས་ཀྱི་དགོངས་ཚུལ་མི་མཐུན་པ་མང་
ཞིང་། ལ་ལས་རྒྱ་རོང་ནས་དར་སྟབས་རྒྱ་གླིང་ཞེས་འབོད་གསུངས། ཡང་ལ་
579



ལས་《ལ་དྭགས་རྒྱལ་རབས》ལས་ལུང་དྲངས་ཏེ་རྒྱ་གླིང་ནི་འདུས་སྲོང་མང་པོ་
རྗེའི་སྐུ་དུས་སུ་རྒྱ་ནག་ནས་བོད་དུ་དར་བར་ཐེ་ཚོམ་མི་དགོས་ཞེས་གསུངས།
འོན་ཀྱང་རང་ཅག་རྣམས་ཀྱིས་མནོ་བསམ་ཞིབ་པར་བཏང་ཚེ་《ཆོས་འབྱུང་
མཁས་པའི་དགའ་སྟོན》སོགས་བོད་ཀྱི་ཚད་ལྡན་གྱི་ལོ་རྒྱུས་དེབ་ཐེར་ཁག་ལ་
འཁོད་པར་གཞིགས་ན། བཙན་ལྔ་མི་བཞི་པ་ཐོག་རྗེ་ཐོག་བཙན་གྱི་སྐུ་དུས་སུ་
ལྷ་ཡི་རོལ་མོ་གླིང་བུ་བོད་དུ་དར་ཞེས་གསལ་བར་འཁོད། དེ་ནས་མི་ལོ་ལྔ་བརྒྱ་
ཙམ་སོང་རྗེས་འདུས་སྲོང་མང་པོ་རྗེའི་སྐུ་དུས་སུ་རྒྱ་གླིང་སྟེ་རྒྱ་ནག་གི་གླིང་བུ་
བོད་དུ་དར་བ་ནི་ལོ་རྒྱུས་ཀྱི་དོན་དངོས་དང་ག་ལ་མཐུན་སྙམ། རྒྱ་གླིང་ཞེས་རྒྱ་
ཡོད་པ་ཙམ་གྱིས་རྒྱ་ནག་གམ་རྒྱ་གར་སོགས་ཡུལ་སྡེ་གཞན་ལས་དར་བར་གོ་
དགོས་པའི་རྒྱུ་མཚན་གང་ཡང་མེད། གང་ལགས་ཤེ་ན། རང་རེ་བོད་ཀྱི་སྐད་
དུ་ལམ་ཁ་རྒྱ་ཆེ་བར་རྒྱ་ལམ་ཞེས་དང༌། སྒོམ་ཁོག་རྒྱ་ཆེ་བར་རྒྱ་སྒམ། ཅོག་ཙེ་
ཁ་རྒྱ་ཆེ་བ་ལ་རྒྱ་ལྕོག་ཅེས་འབོད་སྟབས་རྒྱ་གླིང་ནི་ཁ་རྒྱ་ཆེ་བའི་གླིང་བུར་རྒྱ་གླིང་
ཞེས་ཐ་སྙད་ཀྱི་མིང་དེ་བཏགས་པ་རིག་པས་དཔྱད་ཐུབ་པ་ཞིག་རེད། དེར་
བརྟེན་སྤྱི་ལོའི་དུས་རབས་གཉིས་པར་གླིང་བུ་བོད་དུ་དར་རྗེས་མི་ཡི་ཤེས་རབ་
གོང་དུ་འཕེལ་བ་དང་སྦྲགས་རོལ་མོ་ གླིང་བུའི་རྨང་གཞིའི་ ཐོག་རིམ་བཞིན་
ལེགས་བཅོས་བྱས་ཏེ་ཁ་རྒྱ་ཆེ་བའི་གླིང་བུ་དེ་བོད་དུ་དར་ཁྱབ་སོང་བ་ལུང་རིག་
གཉིས་ཀས་དཔྱད་ཐུབ། །
རྒྱ་གླིང་ནི་ ཁ་ བོ་ ཆེ་ དང་། མདའ། ཁྲི་ སྐེ། ཕུ་ སྟེགས། པི་ ཟངས།
འདམ་པི་བཅས་ལས་གྲུབ་པ་དང་། རྒྱ་གླིང་གི་ཁ་དབྱིབས་ཐེར་ཐེར་ཡིན་ལ་རྒྱུ་
ནི་ཏུང་དང་དངུལ་སོགས་ལས་གྲུབ་ཅིང་། དེའི་ཐོག་གསེར་ཟངས་ཀྱི་མཛེས་
རྒྱན་སྣ་ཚོགས་ཀྱིས་བརྒྱན་པ། མདའ་ནི་སེང་ངམ་ཤིང་སྤུས་ལེགས་ལས་གྲུབ།
མཐེབ་མིག་སོ་སོའི་བར་གྱི་ཚིགས་དཀྲིས་ནི་རྒྱུ་དངུལ་དང་ཚགས་གསེར་ལས་
གྲུབ་ཐོག་ཕྲ་རྒྱན་སྣ་ཚོགས་ཀྱིས་བརྒྱན་པ། དེ་བཞིན་ཁྲི་སྐེ་ནི་ཚེ་བུམ་གྱི་བཟོ་
དབྱིབས་དང་འདྲ་བ་རྒྱུ་དངུལ་དང་ཏུང་སོགས་ལས་གྲུབ་པ། ཕྲ་རྒྱན་སྣ་ཚོགས་
_580



ཀྱིས་བརྒྱན་པ། ཕུ་སྟེགས་ནི་བཟོ་དབྱིབས་སྒོར་ལ་ཁ་ཐེར་ཐེར་དང་རྒྱུ་དངུལ་
དང་ཏུང་སོགས་ལས་གྲུབ་པ། འདམ་པི་ནི་འདམ་རྩྭ་ལས་གྲུབ་པའི་པི་པི་ཞིག་
ཡིན། དེར་བརྟེན་རྒྱ་གླིང་གི་བཟོ་དབྱིབས་དང་། གསེར་ཚགས། ཕྲ་རྒྱན་
སོགས་ལ་བོད་མི་རིགས་ཀྱི་ཁྱད་ཆོས་མངོན་གསལ་དོད་པོ་ཞིག་ཡོད་ལ། དུང་
ཆེན་དང་རྒྱ་གླིང་ནི་བོད་ཀྱི་བན་བོན་གཉིས་ཀའི་ཆོས་ལུགས་ཀྱི་བྱེད་སྒོ་ཁག་ལ་
མེད་ཐབས་མེད་པའི་རོལ་ཆ་གལ་ཆེན་ཞིག་ཡིན་པ་ལས། མཐའ་བཞིའི་མི་
རིགས་གཞན་གྱི་ཆོས་ལུགས་བྱེད་སྒོ་ཁག་ལ་དུང་ཆེན་དང་རྒྱ་གླིང་བེད་སྤྱོད་
གཏོང་བ་ནི་རྣ་བར་ཐོས་པ་དཀའ་བ་ཞིག་རེད། དེ་མཚུངས་རྒྱ་གླིང་གཏོང་
སྟངས་ཐད་བོད་མི་རིགས་དང་ཆོས་ལུགས་གྲུབ་མཐའ་ཁག་སོ་སོར་གཞུང་དང༌
ནང་གསེས་ལེ་ཚན་མི་འདྲ་བ་མང་དུ་མཆིས། མདོར་ན། རྒྱ་གླིང་ནི་ལོ་རྒྱུས་
ཡུན་རིང་ལ་བོད་རིགས་ཀྱི་ཁྱད་ཆོས་ལྡན་པའི་གནའ་བོའི་རོལ་མོའི་ཡ་གྱལ་ཞིག་
ཡིན་པ་བཅས་སོ། །
（༥）སྒྲ་སྙན་ནི། བོད་གངས་ཅན་ཡུལ་དུ་དར་ཆེ་བའི་གནའ་བོའི་རོལ་
མོའི་བྱེ་བྲག་ཅིག་ཡིན། རོལ་ཆ་དེ་དུས་ནམ་ཞིག་བོད་དུ་དར་མིན་སྐོར་ད་བར་
ལོ་རྒྱུས་དེབ་ཐེར་གཙོ་བོ་ཁག་ལ་ཞིབ་གསལ་འཁོད་པ་མིག་ལམ་དུ་མཐོང་བ་
དཀའ་ཡང་། རོལ་མོའི་བསྟན་བཅོས་སུ་གནའ་བོའི་རོལ་མོའི་བྱེ་བྲག་ཅིག་ཡིན་
པ་གསལ་བར་བཀོད། དེ་མཚུངས་ལྷ་ལྡན་གཙུག་ལག་ཁང་དང༌། བསམ་ཡས་
མི་འགྱུར་ལྷུན་གྱིས་གྲུབ་པའི་གཙུག་ལག་ཁང་གི་ལྡེབས་རིས་རྙིང་མ་ཁག་ལ་རོལ་
མོ་དེ་རིགས་བཀོད་པར་གཞིགས་ན། སྒྲ་སྙན་ནི་བཙན་པོའི་དུས་རབས་སུ་བོད་
དུ་དར་ཟིན་པའི་གནའ་བོའི་རོལ་མོའི་བྱེ་བྲག་ཅིག་ཡིན་པ་རིག་པས་དཔྱད་ཐུབ་
སྙམ། སྒྲ་སྙན་གྱི་རྒྱུ་དང་བཟོ་དབྱིབས་སྐོར་ལ། སྤྱིར་ན་རྒྱུ་ནི་ཤིང་སྦྱར་དཀར་
དང་སེང་ལས་གྲུབ་ཅིང༌། བཟོ་དབྱིབས་ནི་ཡུལ་ལུང་སོ་སོ་དང༌། དུས་རབས་
མི་འདྲ་བར་བཟོ་དབྱིབས་འདྲ་མིན་མང་དུ་མཆིས། འོན་ཀྱང་སྔར་དུས་ཁྱབ་ཆེ་
བ་རྫིང་ཆེན་གྲུ་བཞི་ནར་གཟུགས་ཅན་དང་། རྫིང་ཆེ་ཆུང་གཉིས་ཀ་སྒོར་མོ་
581



ཉག་ཁ་ཅན། རྫིང་ཆེན་སྒོར་མོ་རྫིང་ཆུང་ཟུར་ཅན། རྫོང་ཆེན་སྒོར་མོ་ཉག་
མེད་ཅན་ལ་སོགས་རྫིང་ཆེན་གྱི་བཟོ་དབྱིབས་མི་འདྲ་བ་མང་ཞིང་། དེ་བཞིན་
སྒྲ་སྙན་གྱི་མགོ་ལ་འབྲུག་མགོ་ཅན་དང༌། སེང་མགོ་ཅན། ཁྱུང་མགོ་ཅན་(ལ་
ལ་བྱ་རྒོད་མགོ་ཅན)། ཆུ་སྲིན་མགོ་ཅན། རྟ་མགོ་ཅན་སོགས་རིགས་སྣ་ཚོགས་
ཡོད། འབྲུག་དང་། སེང་གེ། ཁྱུང་སོགས་ནི་གཡུང་དྲུང་བོན་ལུགས་པའི་
མཆོད་པ་བྱ་ཡུལ་གྱི་བླ་ཟོག་ཡིན་པས་དེ་ནི་གནའ་དུས་ཀྱི་རོལ་ཆ་ཡིན་པ་གསལ་
པོར་རྟོགས་ཐུབ། ཕྱིས་དབུས་གཙང་ཁུལ་དུ་སྒྲ་སྙན་གྱི་དབྱིབས་དེ་རིགས་
མཐོང་རྒྱུ་མེད་པར་གྱུར་པ་དེའང་སྐྱེ་བོ་ཕོ་མོ་མང་པོའི་ཆོས་དད་ལ་འགྱུར་བ་
བྱུང་བའི་རྐྱེན་གྱིས་ཡིན་པ་གསལ་པོར་མངོན་ཐུབ། དེ་བཞིན་འབྲུག་ཡུལ་དང༌།
འབྲས་ལྗོངས། ལ་དྭགས་སོགས་ལའང་སྒྲ་སྙན་གྱི་བཟོ་དབྱིབས་མི་འདྲ་བ་མང་ ་
དུ་དར་བ་མ་ཟད། སྤྱི་ལོའི་དུས་རབས་བཅུ་དགུ་པའི་ལོ་རབས་ལྔ་བཅུའི་ནང་
དུའང་ཚོགས་མཆོད་སེར་སྦྲེང་སྐབས་ཤིང་གི་སྒྲ་སྙན་གྱི་ཁ་པང་སོགས་ལ་གཡུ་
དང༌། བྱུ་རུ། བ་སོ། ཉ་ལྕིབས་སོགས་ཀྱི་ཕྲ་རྒྱན་སྣ་ཚོགས་ཀྱིས་བརྒྱན་པ་
དང༌། ཡང་ན་ ལྕགས་དཀྲོལ་དང་། རག་དཀྲོལ། ཤིང་བརྐོས་ སོགས་ཀྱིས་
བརྒྱན་པ། བཟོ་དབྱིབས་མི་འདྲ་བར་སྒྱུ་རྩལ་གྱི་མཛེས་འཆོས་ཁྱད་དུ་འཕགས་
པ་མང་པོ་དངོས་སུ་མཇལ་རྒྱུ་ཡོད། འོན་ཀྱང་ལོ་རྒྱུས་ཀྱི་འཕེལ་གྲིབ་དབང་
གིས་འཐོར་གྱུར་དུ་ཕྱིན་ནས་ད་ལྟ་ཕྱི་རྒྱལ་གྱི་འགྲེམས་སྟོན་ཁང་དང་། སྒེར་གྱི་
གནའ་རྫས་བསྡུ་ཉར་མཁས་ཅན་གྱིས་ཉར་ཚགས་གནང་བ་དངོས་སུ་མཇལ་རྒྱུ་
ཡོད། མཁས་ དབང་ སངས་ རྒྱས་ རྒྱ་ མཚོས་ མཛད་ པའི་《མིག་ཡིད་རྣ་བའི་
དགའ་སྟོན》དུ་“རོལ་མོའི་རིགས་གཞན་ལས་ལེགས་པར་སྦྱར་བའི་སྐད་དུ་ཏམ་
བུ་ར་སྟེ་རྒྱུད་མངས་དེ་ཉིད་ལ་རྒྱུད་ཀྱི་གྲངས་བཅུ་དྲུག་པ་ཉི་ཤུ་པ་བརྒྱད་ལ་
སོགས་ཇི་སྙེད་ཀྱང་གཙང་པ་སྡེ་སྲིད་ནས་དར་རྒྱས་ཆེ་བའི་རོལ་མོ་སྤྱིའི་མིང་བྱེ་
བྲག་ཏུ་ཆགས་པའི་སྒྲ་སྙན་ཞེས་སམ་ སྒྲ་འབྱུང་བའི་གཟུགས་ཀྱི་སྒྲ་བརྙན་དེ་
མངའ་རིས་པ་རྣམས་རྒོད་པོར་གྲགས་པའི་རྒྱུད་དྲུག་པ།” (ཤོག་༤)ཞེས་འཁོད་
582



པ་ལྟར་ན། སྔར་རྒྱུད་མངས་ལ་རྒྱུད་བཅུ་དྲུག་དང་། རྒྱུད་ཉི་ཤུ་པ། བརྒྱད་པ་
ལ་སོགས་མང་དུ་མཆིས་ཀྱང་གཙང་པ་སྡེ་སྲིད་ཀརྨ་བསྟན་སྐྱོང་དབང་པོའི་དུས་
སུ་རོལ་མོ་སྤྱིའི་མིང་བྱེ་བྲག་ཏུ་ཆགས་པ་མ་ཟད། དེའང་མངའ་རིས་ཀྱི་རྒོད་པོ་
དང་འདྲ་བར་རྒྱུད་མངས་དེ་རྒྱུད་དྲུག་ཏུ་གྱུར་བ་གསལ་བར་གསུངས། མངའ་
རིས་ཀྱི་རྒོད་པོ་དང༌། དབུས་གཙང་གི་སྒྲ་སྙན་གཉིས་དོན་དུ་དབྱེ་བ་ཡོད་མེད་
སྐོར། སྒྱུ་ རྩལ་ མཁས་ ཅན་ རྣམས་ ཀྱི་ དགོངས་ ཚུལ་ མི་ མཐུན་ པ་ ཡོད་རུང་།
《རྒོད་པོ་ཞེས་པའི་རོལ་ཆར་དབྱེ་ཞིབ་ཐོག་མ་བྱས་པ》ལས་“ སྐབས་འགར་ཁོ་
ཚོས་སྣང་མེད་དུ་རྒོད་པོར་སྒྲ་སྙན་ཞེས་འབོད་ཀྱི་ཡོད་ནའང་སྒྲ་སྙན་ལ་རྒོད་པོ་
ཞེས་ཡེ་ནས་འབོད་ཀྱི་མེད། གཞན་ ཡང་ རྒོད་པོ་ དང་ སྒྲ་སྙན་ དབར་ བཟོ་
དབྱིབས་དང༌། ཆེ་ཆུང་། སྒྲ་ཆོས། རྒྱུད་སྒྲིག་སྟངས། དཀྲོལ་གཏོང་བྱེད་
སྟངས། དཀྲོལ་རྩལ། དཀྲོལ་གཏོང་གི་ཉམས་འགྱུར་སོགས་ཀྱི་ཐད་ཤིན་ཏུ་མི་
འདྲ་བ་ཡོད།” (ཤོག་ ༤༩)ཅེས་གསུངས། རྩོམ་པ་པོས་མངའ་རིས་ཁུལ་དུ་
དངོས་སུ་བསྐྱོད་དེ་རྒོད་པོ་དང་སྒྲ་སྙན་གྱི་འབྲེལ་བའི་སྐོར་ལ་བརྟག་ཞིབ་ནན་
ཏན་གནང་འདུག་པས་གོང་དུ་འཁོད་པའི་བཀའ་མོལ་དེ་དག་ལ་རྒྱུ་མཚན་ངེས་
གཏན་ཞིག་འདུག་སྙམ། །
སྒྲ་སྙན་ནི་བོད་ཀྱི་གནའ་བོའི་རོལ་ཆའི་ནང་ནས་ཁྱབ་གདལ་ཆེ་ཤོས་དང་།
སྒྲ་གདངས་སྙན་ཤོས། མི་རིགས་ཀྱི་ཁྱད་ཆོས་མངོན་གསལ་དོད་ཤོས་ཀྱི་རོལ་ཆ་
ཞིག་ཡིན་པས། ནང་མ་དང་། སྟོད་གཞས། གླུ་གར་སོགས་ལ་མེད་ཐབས་
མེད་པའི་རོལ་དཀྲོལ་རོལ་ཆ་གལ་ཆེན་ཞིག་ཡིན་ལ། ཁེར་གཏོང་དང་། སྒྲ་
སྙན་གྱི་ཞབས་བྲོ་སོགས་ནི་སྐྱེ་བོ་ཕོ་མོ་ཀུན་གྱི་མིག་ཡིད་རྣ་བའི་བདུད་བརྩི་ལྟ་
བུར་གྱུར། མདོར་ན། སྒྲ་སྙན་ནི་བཙན་པོའི་དུས་རབས་སུ་དར་བའི་བོད་ཀྱི་
གནའ་བོའི་རོལ་ཆ་གལ་ཆེན་ཞིག་ཡིན། མངའ་རིས་ཀྱི་རྒོད་པོ་དང་དབུས་
གཙང་གི་སྒྲ་སྙན་གཉིས་དབར་འདྲ་བའི་ཕྱོགས་ཡོད་རུང་། ཚད་ཉིད་རིག་པའི་
ལྟ་བར་གཞིགས་ནས་འཇིག་རྟེན་ཐོག་གི་དངོས་པོ་གང་དང་གང་ཡིན་ནའང་
583



ཐུན་མོང་གི་ཕྱོགས་གཅིག་ཡོད་ལ། རང་སྒེར་གྱི་ཕྱོགས་ཤིག་ཡོད་པས་འདྲ་བའི་
ཕྱོགས་ཁོ་ན་བཟུང་ནས་སྒྲ་སྙན་ནི་རྒོད་པོ་ལས་རིམ་འགྱུར་བྱུང་བར་འདོད་ན།
རྒོད་པོ་ནི་རོལ་ཆ་གང་ཞིག་ལས་རིམ་འགྱུར་བྱུང་བ་ཡིན་ནམ། དོན་དུ་སྒྲ་སྙན་
ནི་བཟོ་དབྱིབས་དང་། སྒྲ་གདངས། དཀྲོལ་གཏོང་གི་རྣམ་འགྱུར་སོགས་གང་
ཅིའི་ཐད་ལ་རང་མི་རིགས་ཀྱི་ཁྱད་ཆོས་མངོན་གསལ་དོད་པའི་བོད་མི་རིགས་ཀྱི་
ཤེས་རབ་ཀྱི་འབྲས་བུ་ཞིག་ཡིན་པ་བཅས་སོ། །
（༦) སིལ་སྙན་ནི། བོད་ཀྱི་གནའ་བོའི་རོལ་ཆའི་བྱེ་བྲག་ཅིག་ཡིན་ཞིང་།
《རོལ་མོའི་བསྟན་བཅོས་བློ་གསལ་ཡིད་འཕྲོག》ལས་“ གླིང་བུ་པི་ཝང་རྫ་རྔ་
དང་། ། འཁར་རྔ་རྔ་ཟླུམ་རྔ་བོ་ཆེ། ། རྔ་ཕྲན་ཆ་ལང་ཀ་ན་ཊི། ། དུང་དང་
རྒྱུད་མངས་ལ་སོགས་པ། ། ཇི་སྙེད་སིལ་སྙན་སྦྱོར་བཤད་པ། ། དེ་སྙེད་ལ་ནི་
མཁས་པར་བྱ། །”(ཤོག་༢༦)ཞེས་གསུངས་པ་ལྟར་ན། གངས་ཅན་ཡུལ་གྱི་
གནའ་བོའི་རོལ་མོའི་ཡ་གྱལ་ཞིག་ཡིན་པ་གསལ་བར་རྟོགས། རོལ་ཆ་དེ་རིགས་
དུས་ནམ་ཞིག་གངས་ཅན་ཡུལ་དུ་དར་མིན་སྐོར་ལ། ལོ་རྒྱུས་དེབ་ཐེར་འགའ་
ཞིག་ཏུ་ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ཟ་ཧོར་ཡུལ་ནས་བོད་དུ་དར་
ཞེས་གསུངས་ཀྱང་། 《མདོ་གཟེར་མིག》ལས་“ལ་ལ་ནི་རྔ་བརྡུང༌། ལ་ལ་ནི་
གཤང་དཀྲོལ”(ཤོག་༡༩)གསུངས་པ་ལྟར་ན། སྤྱི་ལོའི་སྔོན་གྱི་མི་ལོ་དྲུག་བརྒྱ་
ཙམ་གྱི་དུས་ན་རོལ་མོ་རྔ་དང༌། གཤང་དར་བ་ནི་གསལ་བར་རྟོགས་ཐུབ།
བོན་ལུགས་པ་རྣམས་ལ་རྔ་ཕྱེད་སྦུག་ཕྱེད་ཟེར་བའི་གནའ་གཏམ་དེའི་ཐོག་ནས་
རྔ་དང་སྦུག་(སིལ་སྙན་)གི་འཕེལ་རིམ་དེ་གསལ་བར་མཚོན་ཐུབ་ཡོད། ཐོག་
མར་རྔ་ཕྱེད་ནས་རིམ་བཞིན་རྔ་ཁ་གཉིས་མར་(ངོས་གཉིས་ཀར་རྔ་ལྤགས་ཡོད་
པ་)འགྱུར་བ་དང་། སྦུག་ཕྱེད་(གཤང་)ཅེས་པ་དོན་དུ་སིལ་སྙན་ཡ་གཅིག་སྟེ་
གཤང་ལས་སིལ་སྙན་ཆ་གཅིག་ཏུ་འགྱུར་བ་རིག་པས་དཔྱད་ཐུབ། ཁྱད་པར་དུ་
རྔ་སིལ་དང་རྔ་སྦུག་ཅེས་རོལ་ཆ་དེ་གཉིས་ཁ་བྲལ་ཐབས་མེད་པ་ཞིག་ཡིན་ཞིང༌།
རོལ་ཆ་རྔ་བོད་དུ་དར་ནས་མི་ལོ་ཆིག་སྟོང་ལྔ་བརྒྱ་ཙམ་སོང་རྗེས་གཞི་ནས་ཟ་
584



ཧོར་ཡུལ་ནས་སིལ་སྙན་བོད་དུ་དར་བའི་ལྟ་བ་དེ་རིགས་ནི་ལོ་རྒྱུས་ཀྱི་དོན་
དངོས་དང་འགལ་བ་ཞིག་མིན་ནམ་སྙམ། །
《གཏམ་གྱི་ཚོགས་ཐེག་པའི་རྒྱ་མཚོ》ལས་“ སིལ་སྙན་ལའང་ཧོར་རྒྱ་བལ་
བོད་བཞི། ། ཧོར་ལ་རིགས་གསུམ་ཛ་ལན་དྷ་ར་དང༌། ། ཤིང་ཀུན་མ་དང་སྤྱི་
བོ་མཁར་པ་ལས། ། ཛ་ལན་དྷ་ར་ཐོད་ཆེ་འཁོར་རྒྱ་ཆུང་། ། རྒྱུ་ཚོགས་ཆེ་ལ་
སྐད་སྙན་རྒྱང་གྲགས་ཆེ། ། སྤྲེལ་ཐོད་སྦལ་ཐོད་ཇི་ལྟའང་གཞན་བས་ཆུང་། །
ཤང་ཤང་ཏེའུ་རིག་པའི་དུག་ཅན་ཕྱིར། ། ཡི་གེའི་བརྡ་ལས་རིན་ཐང་གཞལ་
ཞེས་ཟེར། ། དཀོན་པའི་ཕྱིར་ན་ནོར་སྣར་གྲགས་པ་ཡིན། ། ཤིང་ཀུན་འཁོར་
རྒྱར་དཔག་ པའི་ ཐོད་པ་ཆུང་། ། ཐོད་དབྱིབས་ གོང་འདྲ་ སྐད་འབོམ་ སེར་
མདངས་ཆེ། སྤྱི་བོ་མཁར་ལ་ཐོད་དབྱིབས་གསུམ་དུ་ཡོད། ། ར་ཐོད་ཅོང་ལ་
སྦལ་ཐོད་ཐོད་ཟུར་ཆག ། སྤྲེལ་ཐོད་ཟླུམ་ལ་རྩ་བ་ཉག་པ་སྟེ། ། འཁོར་རྒྱ་ཆེ་
ཆུང་རན་ ལ་ འཁྲོལ་ཆ་ཆུང༌། །གསེར་ ངམས་ ཟིལ་ པ་ ཆགས་ པ་ ཚེ་ འབྲུམ་
ཅན། ། ནང་ལ་ཐོ་རིས་གསལ་ཞིང་སྲུབས་རིས་མེད། ། ཐོད་པའི་རྩ་ནས་ལོ་
མཐུར་སེ་གས་བསུ། ། སཱ་ལ་སོང་མཚམས་ཤང་ཁ་གྱེན་ལངས་ཀྱི། ། ཁ་སྦྱར་
བར་མཐའ་མ་རེག་ཙམ་དུ་ཡོད། ། རྒྱ་ནག་ཆེ་ཆུང་འཚམ་ལ་ཆུ་ཞེང་གབ། །
ཤང་ཁ་བཙན་ཚུགས་ཡོད་པས་འཁྲོལ་བ་དཀའ། ། མཐའ་ལ་ཆ་ག་ནང་ལ་ཐོ་
རྗེས་གསལ། ། སེར་ནག་སྐད་སིལ་ཧོར་ལས་སྙན་ཆ་ཆུང་། ། སྦལ་ཐོད་མ་ཎི་
ལནྡར་ཡོང་བ་ཡིན། ། བལ་སིལ་སྲབ་དང་བོད་སིལ་རྒྱུ་ཚོགས་ཅན། ། རྒྱ་ཧོར་
གཉིས་དང་འགལ་བས་རྟོགས་པར་སླ། ། དེ་ ལས་ བོད་ སིལ་ སྙན་ཆ་ཆེ་ བ་
ཡིན། །”(ཤོག་ ༡༢༢ - ༡༢༤)ཞེས་གསུངས་པ་ལྟར་ན། སིལ་སྙན་ལའང་
ཧོར་གྱི་སིལ་སྙན་དང༌། རྒྱ་ནག་གི་སིལ་སྙན། བལ་པོའི་སིལ་སྙན། བོད་ཀྱི་
སིལ་སྙན་བཅས་ནང་གསེས་དབྱེ་བ་བཞི་གསུངས་པ་དང༌། ཧོར་གྱི་སིལ་སྙན་
ལའང་ཛ་ལན་དྷ་ར་དང༌། ཤིང་ཀུན་མ། སྤྱི་བོ་མཁར་ལ་གསུམ་དུ་དབྱེ་བ་མ་
ཟད། སྤྲེལ་ཐོད་ཅན་དང༌སྦལ་ཐོད་ཅན་སོགས་ནང་གསེས་དབྱེ་བ་མང་དུ་
585



གསུང་། རྒྱ་ནག་གི་སིལ་སྙན་ནི་ཆེ་ཆུང་རན་པ་དང་། ཁ་བཙན་པས་འཁྲོལ་
དཀའ་བ། སྐད་སྒྲ་ཧོར་སིལ་ལས་ཞན་ཙམ་ཡོད་ཅིང༌། བལ་པོའི་སིལ་སྙན་
སྲབ་ལ་མཛེས་པ། བོད་ཀྱི་སིལ་སྙན་ནི། རྒྱུ་ཚོགས་མཐུག་ལ་སྐད་སྒྲ་སྙན་ཆ་ཆེ་
བ་ཞིག་ཡོད་ཅེས་སིལ་སྙན་རིགས་བཞིའི་ཁྱད་ཆོས་གསལ་བར་བསྟན། ཁྱད་
པར་དུ་བོད་ཀྱི་སིལ་སྙན་རྒྱུ་ཚོགས་ཅན། རྒྱ་ཧོར་གཉིས་དང་འགལ་བས་རྟོགས་
པར་སླ་ཞེས་གསུངས་པ་ལྟར། བོད་ཀྱི་སིལ་སྙན་ནི་རྒྱུ་ཚོགས་མཐུག་པ་དང་།
སྐད་སྒྲ་སྙན་ཆ་ཆེ་བས་རྒྱ་ཧོར་གཉིས་ ཀྱི་སིལ་སྙན་དང་ནོར་ ཐབས་མེད་པ་
དམིགས་བསལ་གྱི་ཁྱད་ཆོས་ལྡན་པ་གསལ་བར་བསྟན། གོང་དུ་སྨོས་པ་ལྟར་
བོད་ཀྱི་གནའ་བོའི་རོལ་ཆ་སིལ་སྙན་ནི་དར་སྔ་བ་ཞིག་ཡིན་ལ། དེ་ནས་སྤྱི་
ཚོགས་གོང་དུ་འཕེལ་བ་དང་སྦྲགས་མཐའ་བཞིའི་མི་རིགས་དང་རྒྱལ་ཁག་ཕན་
ཚུན་དབར་རིག་གནས་སྤེལ་རེས་བྱེད་པའི་བརྒྱུད་རིམ་ནང་རྒྱ་སིལ་དང༌། ཧོར་
སིལ། བལ་སིལ་སོགས་རིམ་བཞིན་བོད་གངས་ཅན་གྱི་ཡུལ་དུ་དར་བ་དེ་ནི་ལོ་
རྒྱུས་ཀྱི་དངོས་དོན་དང་མཐུན་ལ་གཟུར་ནས་སྐྱེ་བོ་ཀུན་གྱིས་རྟོགས་སླ་བ་ཞིག་
ཀྱང་རེད། །
སིལ་སྙན་ཇི་ལྟར་དཀྲོལ་དགོས་པའི་སྐོར་ལ་《རོལ་མོའི་བསྟན་བཅོས་བློ་
གསལ་ཡིད་འཕྲོག》ལས་“གཅིག་ཤེས་ཀུན་གྲོལ་ལས། སིལ་སྙན་འཁྲོལ་བ་ལྟ་བུ་
ཞིག ། ཡིན་ན་སིལ་སྙན་ཆེ་ཆུང་ལས། ། ལྟོས་པའི་དཀྲོལ་ལུགས་འབྱུང་འགྱུར་
ཏེ། ། ཆེ་ལ་མཐོ་དང་ཆུང་ལ་དམའ། ། ཡང་དོགས་ཀྱང་ནི་གོ་རིམ་བཞིན། །
དེས་ན་ཆེ་ཆུང་གང་ཡིན་ཀྱང་། ། སིལ་སྙན་ཡིན་ན་ཐད་དཀར་དཀྲོལ། ། སྦུག་
ཆལ་ཡིན་ན་སྟེང་འོག་བྱ། ། ཞེས་གསུངས་ཤིང་། གཞན་ཡང་རོལ་མོ་དཀྲོལ་
ཚུལ་གྱི་གནད་ནི། ཡང་དེ་ཉིད་ལས། ལག་པ་གཉིས་ཀྱི་གྲུ་མོ་དང༌། ། སྙིང་ག་
ལག་མགོའི་བར་དག་དང་། ། མཁལ་ཟུར་ནས་ནི་གྲུ་མོའི་བར། ། ཡང་དོག་
རང་རང་རྩེ་འཕྲུ་ལས། ། དག་པར་མི་བྱེད་མཁས་པའི་ལུགས། ། དེ་ལྟར་བྱ་
རྗེས་དཀྲོལ་ལུགས་ནི། ། ཆེ་ཆུང་སྙོམས་པར་བྱ་དགོས་ཏེ། ། དེ་ཡི་རྒྱུ་མཚན་
586



འདི་ལྟར་ཡིན། ། ཆེས་ན་བརྒྱལ་སྐད་ཚེག་སྒྲ་ཅན། ། ཆུང་ན་སྡུག་སྐད་འདར་
ཡལ་ཅན། ། ཆེ་ཆུང་གང་ལའང་གཤོག་རྡེབས་སྤངས། ། གཤོག་རྡེབས་ཞེས་པ་
ཕན་ཚུན་མིན། ། ཡས་མས་རྡེབས་པ་གཤོག་རྡེབས་ཡིན། །”(ཤོག་ ༣༠)ཞེས་
གསུངས། དེ་ནི་སིལ་སྙན་ཆེ་ཆུང་ལ་གཞིགས་ནས་དཀྲོལ་ལུགས་མི་འདྲ་བ་ནི།
ཆེ་ལ་མཐོ་དང་ཆུང་ལ་དམའ་ཞེས་དང༌། ཡང་ སིལ་སྙན་ཡིན་ན་ ཐད་ ཀར་
དཀྲོལ། སྦུག་ཆལ་ཡིན་ན་སྟེང་འོག་དཀྲོལ་ཞེས་གསུངས་ཀྱང་དཀྲོལ་ཚུལ་གྱི་
འགག་གནད་སྐོར་ལ། ལག་གཉིས་ཀྱི་གྲུ་མོ་དང་། སྙིང་ག་ལག་མགོའི་བར་
དག་དང༌། མཁལ་ཟུར་ནས་གྲུ་མོའི་བར་དག་སོགས་གཟུགས་ཀྱི་ཉམས་འགྱུར་
ཇི་ལྟར་དགོས་ལུགས་གསལ་བར་བསྟན་པ་མ་ཟད། ཆེ་ཆུང་གང་ལའང་གཤོག་
རྡེབས་སྤང་དགོས་པ་ནན་གྱིས་གསུངས། ཡང་《རོལ་མོའི་བསྟན་བཅོས་བློ་
གསལ་ཡིད་འཕྲོག་》ལས་“མཆོད་རོལ་ལྟ་བུའི་རྒྱུན་དཀྲོལ་ནི། ། པད་ཀོར་ངང་
ནས་བྱ་བ་ཡིན། ། སྐབས་སུ་ཆེ་བ་ཉིས་བདུད་དཀྲོལ། ། དབྱངས་རོལ་ལྟ་བུ་
བྱེད་པའི་ཚེ། ། སུམ་བརྡེག་ལན་བཅས་བརྡེག་པ་ན། ། གཅིག་ལ་མནན་ཞིང་
གཉིས་པ་འདེག ། གསུམ་པ་བཞི་པ་ལྔ་པ་རྣམས། ། དེ་ཁའི་ངང་ཡིན་དྲུག་པ་
ནི། ། ཅུང་ཟད་མནན་ཞིང་ཆུང་བར་བྱ། ། བདུན་བརྒྱུད་དགུ་རྣམས་ཆེ་ཞིང་
མཐོ། ། བཅུ་པ་མནན་ཞིང་ཆུང་བར་བྱ། ། བཅུ་གཅིག་ཆེ་ཞིང་རྡོག་རྗེས་
འཇོག ། འདིར་ནི་ལྟར་གཅིག་བགྲངས་པ་ཡིན། ། སོ་སོར་འདྲེན་ན་འདི་ལྟར་
བྱ། ། དང་པོ་ཆུང་ཡིན་གཉིས་པ་ཆེ། ། འདི་གཉིས་རོལ་མོ་ཕལ་ཆེར་གྱི། །
སྔོན་དུ་ངེས་པར་དགོས་པ་ཡིན། ། དེ་ཡི་རྒྱུ་མཚན་དང་པོས་ནི། ། རོལ་མོ་
བཅམ་ཞིང་གཉིས་པ་ནི། ། རོལ་མོ་ལེན་པ་ཡིན་པས་ན། ། བཅམ་ལ་ཆུང་དང་
ལེན་པ་ཆེ། ། སོ་སོར་ཆེ་བ་མཁས་པའི་ལུགས། །”(ཤོག་ ༣༡)ཞེས་མཆོད་
རོལ་དང་དབྱངས་རོལ་གྱི་ལག་ལེན་བསྟར་ཐབས་སྐོར་གསལ་བར་བསྟན། ། །
དེ་མཚུངས་《གསར་རྙིང་རྒྱན་དང་རོལ་མོའི་བསྟན་བཅོས》ལས་“དེང་
སང་རྒྱ་ཧོར་འཇང་སོགས་ནས་བྱུང་བའི་སྤུས་དག་པའི་གྲས་ནི་རོལ་མོ་གཞན་
587



དང་མི་འདྲ་ཞིང་འཇམ་ལ་བྱིན་རླབས་དང་ལྡན་པས་དཀྲོལ་ན་རྒྱལ་བ་སྲས་དང་
བཅས་དགྱེས་ལ་སྐྱོང་ཞིང་རྒྱུ་བསོད་ནམས་ཀྱི་ཚོགས་ཆེན་པོ་ཚོགས་པོ་རྫོགས་པ་
དང་། སེམས་ཅན་རྣམས་ཀྱི་ཉོན་མོངས་ཟུག་རྔུ་ཞི་བར་ནུས་ཤིང༌། དཀྲོལ་
ཐབས་ལའང་པད་སྐོར་མ་དང༌། མེ་ཏོག་སིལ་མ་སོགས་གྲྭ་པ་ཁུངས་མ་རྣམས་
ཀྱི་ཕྱག་སྲོལ་ལྟར་བྱེད་པ་ལ་གནད་དམ་པའོ། །”(ཤོག་ ༣༢）ཞེས་གསུངས་པ་
ལྟར། སིལ་སྙན་དཀྲོལ་བའི་ཕན་ཡོན་དང༌། དཀྲོལ་ཐབས་སོགས་ནི་གནད་
དམ་པ་གསལ་བར་བསྟན། སིལ་སྙན་ནི་ཆོས་ཕྱོགས་ཀྱི་བྱེད་སྒོ་ཁག་ལ་རྔ་སིལ་
གཉིས་ཀ་རོལ་མོ་གལ་ཆེན་ཞིག་ཡིན་ལ། བོད་ཀྱི་ཆོས་ལུགས་གྲུབ་མཐའ་ཁག་
གིས་རང་སོ་སོའི་ཆོ་གའི་ཐུན་མོང་མ་ཡིན་པའི་ཕྱག་སྲོལ་ལ་གཞིགས་ནས་སིལ་
སྙན་དཀྲོལ་ལུགས་མི་འདྲ་བ་ཡོད་པ་དེ་གཙོ་བཟུང་དགོས་པ་ནི་གལ་འགངས་ཧ་
ཅང་ཆེ་བ་ཞིག་ཡིན་པ་བཅས་སོ། །
（༧) སྦུག་ཆལ་ནི། བོད་ཀྱི་གནའ་བོའི་རོལ་མོ་སིལ་སྙན་དང་འདྲ་བར་
དར་སྔ་བའི་རོལ་མོ་ཞིག་ཡིན། སྦུག་ཆལ་ནི་དུས་ནམ་ཞིག་བོད་དུ་དར་མིན་ལོ་
རྒྱུས་དེབ་ཐེར་ཚད་ལྡན་ཁག་ལ་གསལ་བར་འཁོད་པ་ད་བར་མིག་ལམ་དུ་མཇལ་
བར་དཀའ་ཞིང༌། འོན་ཀྱང་རྔ་བོད་དུ་དར་ནས་ད་བར་མི་ལོ་ཉིས་སྟོང་དྲུག་
བརྒྱ་སོང་བའི་ལོ་ རྒྱུས་དཔེ་རྙིང་ ཁག་ གིས་དཔང་པོ་བྱེད་ ཐུབ་ ཅིང་། དེར་
བརྟེན་རྔ་ སིལ་དང༌། རྔ་ སྦུག་ཅེས་རྔ་དང་སྦུག་ནི་ཁ་བྲལ་ཐབས་མེད་ པའི་
མཆོད་པའི་རོལ་མོ་ཞིག་ཡིན་པ་བློ་ལྡན་སྐྱེ་བོ་ཀུན་གྱིས་གསལ་པོར་རྟོགས་ཐུབ།
《གཏམ་ གྱི་ཚོགས་ ཐེག་པའི་རྒྱ་མཚོ》ལས་ “ སྦུག་ཆལ་ གསུང་ རབ་ དག་ལས་
ཡོངས་ལ་གྲགས། ། ཕེག་རྡོབ་ལ་དཔགས་རིག་པས་བསྐྲུན་ནམ་སྙམ། ། དེ་
ཉིད་ལ་ཡང་ཧོར་རྒྱ་བལ་བོད་བཞི། ། ཧོར་རིགས་གསུམ་ལས་མཆོག་ཏུ་གྱུར་པ་
ནི། ། ཛ་ལནྡྷ་ར་ ཐོད་ཁྱིམ་ཆེ་ལ་ཕྱུར། ། འཁོར་རྒྱ་ཆུང་ལ་ཐོ་རྗེས་ཤིན་ཏུ་
གསལ། ། གཡའ་མདངས་སེར་ནག་སྐད་སྙན་རྒྱང་གྲགས་ཆེ། ། ངོ་བོ་ཆུང་ལ་
རྒྱུ་ཚོགས་སྟུག་པ་དང༌། ། ཁ་སྒོར་ཟ་ར་ཚགས་སུ་མངོན་པ་ཡིན། ། ཤིང་ཀུན་
588



མ་ནི་ཐོད་པ་ཟླུམ་པ་ལ། ། ལོ་ཐོད་བར་ཉག་འཁོར་རྒྱུ་སྔོན་བས་ཆེ། ། རྒྱུ་
ཚོགས་ཆེ་ལ་ངར་བས་གཞན་དག་གནོན། ། སྤྱི་བོ་མཁར་པ་ཐོད་པ་ཆུང་བ་
ལ། ། ལོ་ མ་ རན་ ཞིང་ སྔོན་ པས་ ཁ་ དོག་ སྔོ། ། མཚན་ ཉིད་ གཞན་རྣམས་
མཚུངས་ཤིང་རྒྱ་གསར་ཀྲོག ། བལ་པོ་ཧོར་དུ་བརྫུས་དང་མ་འཛོལ་ན། །
ཧོར་གྱི་མཇུག་དང་རྒྱ་ཡི་ཐོག་མ་རུ། ། བྱུང་བའི་རོལ་མོ་ཁྱད་གཞིས་འཕགས་
པ། ། སྐྱེ་མཆེད་དོད་ལ་ཐོད་ལོ་མཆུ་ཞེང་གབ། ། ཐོད་ཁྱིམ་ཟད་མཚམས་རྩ་
རིས་བྱེ་ཁ་མངོན། ། གཡའ་མདངས་གསེར་ཞག་ཅན་དང་སྔོ་ནག་སོགས། །
སྣུམ་བག་གཞན་བས་བལྟ་ན་སྡུག་པ་ལ། ། སྐད་སྙན་འཁྲོལ་ཞིང་རྒྱང་གྲགས་ཆེ་
བ་ཡོད། ། རྒྱ་སིལ་ལེགས་དང་དྲིལ་བུ་ཁྱད་འཕགས་དུས། ། སྦུབ་ཆོལ་ཉུང་
བས་ཕལ་རྣམས་ཕྱི་ནས་བྱུང་། ། ཤིན་ཏུ་གསར་པ་ཁ་དོག་སྐྱའམ་ནག ། རྒྱུ་
ཚོགས་ལྡན་ཞིང་སྐད་སིང་སྙན་ཆ་ལྡན། ། བལ་ཆོལ་སྦལ་མགོ་མ་དང་སྤྲེལ་ཐོད་
མང་། ། ཐོད་མ་ཆུང་ཆུང་དེ་ཡང་གཅིག་ཤོས་སུ། ། གཅིག་ཤོས་ཤོང་ཞེས་ཟེར་
ཡང་ཆེ་ཆུང་དུ། ། མངོན་པ་ཀུན་ལ་ཡོད་པས་མ་ངེས་ལ། ། སྲུབས་རིས་གསལ་
ཞིང་ལི་མདངས་སེར་སྐྱར་སྣང༌། ། བོད་ནི་གྲ་སྦུག་ཉིད་དང་དེ་བཞིན་དུ། ། ལྷོ་
མོན་དག་ནས་གསར་བྱུང་ བལ་རྒྱུད་བཟོ། ། རྒྱ་ གསར་ དག་ དང་འཁྲུལ་པ་
བསྐྱེད་པ་དང་། ། སྔོན་རབས་འཇང་སྦུག་སོགས་ནི་རྟོགས་པར་སླ། ། གང་
ཡང་རྒོད་གཡུང་བྱེ་བྲག་གིས། ། ཡས་སྦུབ་མས་སྦུབ་ཁྱད་པར་ཆེ་བ་ཡིན། ། ”
(ཤོག་༡༢༩ - ༡༢༥）ཞེས་གསུངས་པ་ལྟར་ན། སྦུག་ཆལ་ཇི་ལྟར་དར་བའི་
ཐད་རྒྱལ་བའི་བཀའ་བསྟན་གསུང་རབ་ཁག་ལ་གསལ་བར་མ་ངེས་ཀྱང་། ཐེག་
རྡོབ་སྟེ་སྡུག་ཕྲན་ལས་རིག་པ་རྙེད་དེ་བསྐྲུན་པ་མིན་ནམ་ཞེས་གསུངས། སྦུག་
ནི་གོང་དུ་བཀོད་པའི་སིལ་སྙན་དང་འདྲ་བར་ཧོར་སྦུག་དང་། རྒྱ་ནག་གི་སྦུག་
བལ་སྦུག བོད་ཀྱི་སྦུག་བཅས་ནང་གསེས་རིགས་བཞི་རུ་དབྱེ་ཞིང༌། ཧོར་ཕྲུག་
ལའང་རྫ་ལནྡྷ་ར་དང་། ཤིན་ཀུན་མ། སྤྱི་བོ་མཁར་པ་བཅས་རིགས་གསུམ།།
དེ་བཞིན་བོད་ཀྱི་སྦུག་ལའང་གྲ་སྦུག་དང༌། མོན་ཕྲུག འཇང་སྦུག་བཅས་
589



རིགས་གསུམ་དུ་གསུངས། སྤྱིར་ན་སྦུག་དེ་རིགས་ཀྱི་ནང་ནས་མཆོག་ཏུ་གྱུར་པ་
ནི་ཧོར་སྦུག་དང༌། འབྲིང་བ་རྒྱ་སྦུག་དང་བོད་ཕྲུག ཐ་མར་གྱུར་བ་ནི་བལ་
སྦུག་ཡིན་པར་ངེས། དེ་མཚུངས་སྦུག་སོ་སོ་ལའང་ནང་ཚན་དབྱེ་བ་ཞིབ་པར་
དབྱེ་ན། ཐོད་པ་ཆེ་ཆུང་དང་ཐོད་པ་ཟླུམ་པ། སྦལ་ཐོད་མ། སྤྲེལ་ཐོད་མ།
གཡའ་མདངས་འཁོར་རྒྱ་ཆེ་ཆུང་སོགས་སོ་སོའི་ཁྱད་ཆོས་རྣམས་གསལ་བར་
བསྟན། ལྷག་པར་དུ་བོད་ཕྲུག་རིགས་གསུམ་གྱི་ཁྱད་ཆོས་གསལ་བར་གསུངས་
པ་དེས་སྦུག་ཆལ་ནི་བོད་གངས་ཅན་ཡུལ་གྱི་གནའ་བོའི་རོལ་ཆའི་ཡ་གྱལ་ཞིག་
ཡིན་པ་རྟོགས་སླ་བ་ཞིག་རེད། །
སྦུག་ཆལ་དཀྲོལ་ལུགས་དང་ཕྱག་རྒྱའི་སྐོར་ལ་《རོལ་མོའི་བསྟན་བཅོས་བློ་
གསལ་ཡིད་འཕྲོག》ལས་ “ སློབ་ དཔོན་ ཙནྡས། ཐག་ ལུང་ བཟང་ མཉེན་ མི་
འཆོར་བར། ། སྲིན་མཛུབ་ལ་བསྐོར་དེ་ཉིད་ནས། ། མཛུབ་མོ་བར་དུ་ཕྱི་ནས་
དཀྲི། ། ལག་པའི་མཐིལ་དུ་འཕྲུལ་ཆགས་ཚད། ། ཆ་ལང་ སྦུག་གི་རླུང་མི་
དགག ། སྦུག་ཆལ་མཐེ་སོར་འགྱེད་པས་བཟུང་། ། ཞེས་དང༌། ཡང་སིལ་
སྙན་ཡིན་ན་ཐད་ཀར་དཀྲོལ། ། སྦུག་ཆལ་ཡིན་ན་སྟེང་འོག་བྱ། །”(ཤོག་
༢༠)ཞེས་གསུངས་པས། སྡུག་བཟུང་བའི་དུས་ན་ལུང་ཐག་སྲིན་མཛུབ་ལ་
བསྐོར་ནས་མཛུབ་མོའི་བར་དུ་ཕྱི་ནས་དཀྲི་དགོས་པ། ལག་པའི་མཐིལ་དུ་
འཕྲུལ་ཆགས་ཙམ་ཚད་འཛིན་གྱིས་ སྦུག་གི་རླུང་འགྲོ་སའི་བུ་ག་མི་དགག་པ་
དང་། ལག་ངར་གྱི་ཚིགས་མཚམས་ལྷོད་ལ། སྦུག་རང་ཉིད་ལྗིད་ཚད་ཁོ་ནས་
སྒྲ་བསྐུལ་དགོས། སྦུག་ཆལ་ཡིན་ན་སྟེང་འོག་བྱ་ཞེས་འོག་ནས་སྟེང་དུ་དཀྲོལ་
དགོས་པ་ལས། ཆེ་ཆུང་གང་ལའང་གཤོག་རྡེབས་སྤངས། གཤོག་རྡེབས་ཞེས་
པ་ཕན་ཚུན་ མིན། ཡས་ མར་ རྡེབས་ པ་ གཤོག་ རྡེབས་ ཡིན་ ཞེས་ ནན་ གྱིས་
གསུངས། ཡང་《གསར་རྙིང་རྒྱན་དང་རོལ་མོའི་བསྟན་བཅོས་》ལས་“ སྦུག་
ཆོལ་རྒྱག་པའི་ཚུལ་ནི་གསང་སྔགས་ཕྱི་རྒྱུག་ལས། སེང་གེ་སྒྲ་དབྱངས་ཕྱི་མ་མ་
དང་ནང་མ་བུ། ཀླུ་ཁྱུང་གི་ཕྱག་རྒྱ་ཉེར་བླངས་ཏེ། ཉི་མ་ལ་བསྐོར། རི་བོང་
590



བང་བསྐོར་དང་། གླང་ཆེན་མཆོངས་ སྟོབས་ལ་ སོགས་ སོ་ སོར་ཤེས།”(ཤོག་
༢༡༡)ཞེས་གསུངས། དེ་ནི་སྦུག་ཆལ་གྱི་ཕྱི་མ་ལ་མ་དང༌། ནང་མ་ལ་བུ་ཞེས་
འབོད། རང་གི་ལག་པ་གཡོན་པས་ཁྱུང་གི་ཕྱག་རྒྱའི་སྦུག་ཆལ་མ་བཟུང་བ་
དང༌། ལག་གཡས་པས་སྦྲུལ་གྱི་ཕྱག་རྒྱའི་སྦུག་ཆལ་བུ་བླང་བ་ནི་སྤྱི་རྒྱུག་ལ། དེ་
བཞིན་སྔོན་བྱོན་མཁས་གྲུབ་དུ་མས་སྦུག་ཆལ་དཀྲོལ་ལུགས་མང་དུ་གསུངས་
ཀྱང༌། བསྡུས་ན་ཉི་མ་ལ་བསྐོར་དང་རི་བོང་བང་བསྐོར། གླང་ཆེན་མཆོངས་
སྟོབས་བཅས་གསུམ་དུ་གྲགས་གསུངས། །་
སྦུག་ཆལ་ནི་སྤྱིར་ནས་བཤད་ན། ཆོས་ལུགས་གྲུབ་མཐའ་ཁག་གི་ཆོས་
ལུགས་བྱེད་སྒོར་མེད་ཐབས་མེད་པའི་རོལ་ཆ་ཞིག་ཡིན་ལ། དཀྲོལ་ལུགས་སྐོར་
ལ། རྔ་སྦུག་གཉིས་བྲལ་ཐབས་མེད་པས་རྔ་ལ་ཞི་རྒྱས་དབང་དྲག་གི་རྔ་སྒྲ་དྲག་
ཞན་བར་གསུམ་བརྡུང་དགོས་ པ་ བཞིན་སྦུག་ཀྱང་ རྔ་དང་སྒྲ་དྲག་མཐུན་པ་
དཀྲོལ་དགོས་པ་ཞིག་རེད། བྱེ་བྲག་རྔ་སྦུག་ནི་བོད་ཀྱི་ལྷ་མོའི་རམ་འདེགས་
རོལ་ཆ་གཙོ་བོ་ཞིག་ཡིན་སྟབས་ལྷ་མོའི་གཞུང་ལུགས་དང་བསྟུན་ནས་རྔ་དཀྲོལ་
ལུགས་མང་དུ་མཆིས་པ་བཅས་སོ། །
（༨) དུང་ཆེན་ནི། བོད་ཀྱི་གནའ་བོའི་འབུད་གཏོང་རོལ་མོའི་ཡ་གྱལ་ཞིག་
ཡིན། གཡུང་དྲུང་བོན་གྱི་དཔེ་རྙིང་གཤེན་རབ་མི་བོའི་རྣམ་ཐར་འབྲིང་བ་
《མདོ་གཟེར་མིག》ཏུ་“ལ་ལ་ནི་རྔ་བརྡུང༌། ལ་ལ་ནི་གཤང་དཀྲོལ། ལ་ལ་ནི་
དུང་འབུད་” ( ཤོག་ ༡༩)ཅེས་འཁོད་སྟབས་གཤེན་རབ་མི་བོ་ཆེའི་སྐུ་དུས་སུ་
རོལ་མོ་དུང་གངས་ཅན་ཡུལ་དུ་དར་ཡོད་པ་ར་འཕྲོད་བྱུང་། སྐབས་དེར་དུང་
ཞེས་པ་ནི་ཟངས་དུང་ལས་ཆུང་བའི་རོལ་མོ་རྫ་དུང་སོགས་རོལ་མོའི་བྱེ་བྲག་
ཅིག་མིན་ནམ་སྙམ། ཡང་《རྒྱལ་པོ་བཀའ་ཐང》དུ་“གླིང་སྨད་མཚོ་མོ་འགུལ་གྱི་
ཆུ་དཀྱིལ་དུ། ། པདྨའི་སྡོང་པོ་ཆེན་པོ་སྐྱེས་པའི་དྲུང་། ། རྒྱལ་པོས་ཟ་འོག་གུར་
ཆེན་ཕུབ་ནས་སུ། ། བོད་ཁམས་སྟོང་སྡེའི་གཞོན་སྐྱེས་ཐམས་ཅད་ཚོགས། །
བྲོ་བརྡུང་གླུ་ལེན་གར་སྟབས་གསུང་སྙན་འགྲན། ། ལྷ་ཆེན་ཁྲི་སྟེང་བཞུགས་
591



ནས་སྒྲ་སྐད་བསྒྱུར། ། མཛེས་པའི་ཁྱེའུས་ལག་ན་རྔ་མ་ཐོགས། ། གར་སྟབས་
བྲོ་བརྡུང་ཤོན་རྩེད་བྱེད་པ་དང༌། ། རྒྱལ་པོའི་སྐྱོ་སངས་འབག་དང་སེང་གེ་
དང་། ། སྔགས་བོན་རྔ་ཐོགས་འཆམས་པོ་བྱེད་པ་དང་། ། རྒྱལ་པོ་མཉེས་པ་
བཙུན་མོ་ མཛེས་ མ་ ཀུན། ། རྒྱལ་ པོའི་ སྤྱན་ སྔར་ སྤྲིན་ ལྟར་ གཏིབས་ ནས་
བཞུགས། བུ་མོ་མཛེས་མས་གཡུང་དྲུང་ཤོན་གྲ་བཅས། ། གསུང་སྙན་ཟོར་
ཁུགས་འཐེན་ཅིང་རྐང་བྲོ་བརྡུང༌། ། རྫུ་འཕྲུལ་རྟ་ཞོན་བརྒྱ་དང་འཆམས་པོ་
དང༌། ། དོམ་འདྲ་སྤྲེལ་འདྲ་སྐུས་མོ་ལང་མ་ལིང་། །ཟངས་དུང་ཆ་ལང་འཁར་
རྔ་གླིང་བུ་དང་། ། རྫ་རྔ་པི་ཝང་ཕེག་རྡོབ་རོལ་མོའི་ཚོགས། །(ཤོག་༡༣༩ -
༡༤༠)ཞེས་འཁོད་པ་ལྟར་ན། སྤྱི་ལོའི་དུས་རབས་བརྒྱུད་པ་ཁྲི་སྲོང་ལྡེ་བཙན་
གྱི་སྐུ་དུས་སུ་ཟངས་དུང་སྟེ་ཟངས་ཀྱི་དུང་ཆེན་གསར་དུ་དར་ནས་དུས་མཆོད་
ཁག་ལ་འབུད་གཏོང་བྱས་པ་རིག་པས་དཔྱད་ཐུབ་སྙམ། དེ་ནས་སྤྱི་ཚོགས་
དཔལ་འབྱོར་དང་བཟོ་རིག་ལག་རྩལ་གོང་དུ་འཕེལ་ཏེ་དུང་ཆེན་གྱི་བཟོ་རྒྱུ་
ལའང་འགྱུར་བ་བྱུང་ནས་རག་དུང་དང༌། དུང་དུང༌། དངུལ་དུང་སོགས་
མང་དུ་མཆིས། དེ་དག་ལའང་རག་ཤན་དང་། དངུལ་ཤན། གསེར་ཚགས་
དང་ཁྲ་རྒྱན་སྣ་ཚོགས་ཀྱིས་བརྒྱན་པ་དངོས་པོའི་རིན་ཐང་དང༌། བཟོ་རྩལ་གྱི་
རིན་ཐང་། ལོ་རྒྱུས་ཀྱི་རིན་ཐང་བཅས་ལྡན་པའི་དུང་ཆེན་རིན་བྲལ་མང་དུ་
ཐོན། །
དུང་ཆེན་ནི་མི་རིགས་གཞན་གྱིས་འགྲན་པར་དཀའ་བའི་བྱིན་ཆགས་
རྔམ་ཟིལ་ཧ་ཅང་ཆེ་བ། ཆོས་ལུགས་དང་མི་རིགས་ཀྱི་ཁྱད་ཆོས་མངོན་གསལ་
དོད་པའི་རོལ་མོ་ཞིག་ཡིན་ལ། དེ་ནི་རྩ་མདའ་བརྩིས་པའི་ལྷུ་ཚིགས་བཞི་ལས་
གྲུབ་པ་ཞིག་ཡིན། གཙོ་བོ་ནི་ཆོས་ལུགས་གྲུབ་མཐའ་ཁག་གི་དུས་མཆོད་དང༌།
དུས་རྒྱུན་གྱི་ཆོ་ག་ཁག གར་འཆམ་སོགས་ལ་འབུད་གཏོང་བྱེད་དགོས། ཁྱད་
པར་དུ་དུང་རྒྱ་གླིང་ཞེས་ཐབས་ཤེས་ཟུང་དུ་འབྲེལ་བ་ལྟར་དུས་མཆོད་ཁག་འགོ་
འཛུགས་སྐབས་ སྙན་གསན་ཕུལ་བ་ ཞེས་སྤྱིར་ན་དུང༌ རྒྱ་ གླིང་ བཞི་འགྲིགས་
592



གཏོང་སྲོལ་ཡོད། ཆོས་ལུགས་གྲུབ་མཐའ་ཁག་སོ་སོའང་ལག་རྒྱུན་མི་འདྲ་བར་
བརྟེན་དུང་ཚིག་དང་སྒྲ་གདངས། འདོར་རྒྱག་སྟངས་མི་འདྲ་བ་མང་དུ་མཆིས།།
མདོར་ན། དུང་ནི་མི་ལོ་ཉིས་སྟོང་དྲུག་བརྒྱ་ཙམ་སྟེ་གཤེན་རབ་མི་བོ་ཆེའི་སྐུ་
དུས་སུ་དར་ཟིན་པ་དང་། དེ་བཞིན་སྤྱི་ཚོགས་དཔལ་འབྱོར་དང་ བཟོ་རིག་
ལག་རྩལ་གོང་དུ་འཕེལ་བ་དང་སྦྲགས་སྤྱི་ལོའི་དུས་རབས་བརྒྱད་པ་ཁྲི་སྲོང་ལྡེ་
བཙན་གྱི་སྐུ་དུས་སུ་ཟངས་དུང་(དུང་དམར་ཡང་ཟེར)སྟེ་དུང་ཆེན་གངས་ཅན་
ཡུལ་ལ་དར་ཞིང༌། དེ་ནས་ལོ་རྒྱུས་དུས་མཚམས་སོ་སོར་རག་གི་དུང་ཆེན་དང༌།
ཏུང་གི་དུང་ཆེན། དངུལ་གྱི་དུང་ཆེན་ཁྲ་རྒྱན་སྣ་ཚོགས་ཀྱིས་བརྒྱན་པ་སོགས་
དར་ཁྱབ་བྱུང༌། དུང་ཆེན་ནི་ཆོས་ཕྱོགས་ཁོ་ནར་སྤྱོད་པའི་བྱིན་ཆགས་རྔམ་
ཟིལ་འགྲན་པར་དཀའ་བའི་བོད་ཀྱི་གནའ་བོའི་རོལ་མོའི་བྱེ་བྲག་ཅིག་ཡིན་པ་
བཅས་སོ། །
（༩)གཤང་ནི། གངས་ཅན་ཡུལ་གྱི་གནའ་བོའི་རོལ་མོའི་ཡ་གྱལ་ཞིག་ཡིན་
ལ། གཡུང་དྲུང་བོན་ལུགས་པའི་མཆོད་ཆས་རོལ་མོ་གལ་ཆེན་ཞིག་ཀྱང་ཡིན།
《གསར་རྙིང་རྒྱན་དང་རོལ་མོའི་བསྟན་བཅོས》ལས་“དང་པོ་གཤང་གི་རྒྱུ་ནི།
གཤང་རབས་ལས། རིན་ཆེན་དྭངས་མ་གསེར་དང་དངུལ། ། ལི་དང་བསྲེས་
པའི་སིལ་སྙན་སྒྲ། ། ཞེས་པས། ལི་དང་གསེར་བསྲེས་པ་ལ་ཕོ་སྐད་སྦོམ་པོ་
ཡོང་ཞིང་མིང་གསེར་གཤང་སེར་པོ་ཞེས་བྱ་བ་དང་། མི་དང་དངུལ་བསྲེས་
པས་མོ་སྐད་ཕྲ་མོ་ཡོང་ཞིང་། མིང་དངུལ་དཀར་གཤང་ཆུང་ཞེས་པ་སོགས་རྒྱུ་
ཡི་ཁྱད་པར་རོ་( ཤོག་ ༢ ༠༨）ཞེས་གསུངས་པ་བཞིན། གཤང་ལ་རྒྱུ་ཡི་ཁྱད་
པར་གྱི་སྒོ་ནས་དབྱེ་ན་གསེར་གཤང་སེར་པོ་དང༌། དངུལ་དཀར་གཤང་ཆུང་
གཉིས་ལས་གསེར་གཤང་ནི་ཕོ་སྐད་སྦོམ་ལ་ ཉམས་འགྱུར་དང་ལྡན་པ་དང་།
དངུལ་ག ཤང་ནི་མོ་སྐད་ཕྲ་ལ་སྙན་ཆ་དོད་པའི་ཁྱད་ཆོས་གསལ་བར་བསྟན།
དབྱིབས་ནི་སྟོང་པའི་རང་བཞིན་རྣམ་པ་ཀུན་ཏུ་ཟླུམ་གསུངས་པ་ལྟར། བཟོ་
དབྱིབས་ནི་རྩ་བའི་ཆ་ནས་སིལ་སྙན་ཡ་གྱུར་ཞིག་དང་འདྲ་ཞིང་དེའི་དཀྱིལ་ན་
593



རྒྱུ་སེམས་ཅན་གྱི་རྭ་ཅོའི་རྩེ་མོ་སོགས་ལས་གྲུབ་པའི་ལྕེ་ཕྲུག་ཅིག་ཡོད་ཅིང་། ཇི་
ལྟར་དཀྲོལ་བའི་སྐོར་ལ་《གསར་རྙིང་རྒྱན་དང་རོལ་མོའི་བསྟན་བཅོས》ལས་
“གཤང་རབས་ལས། དང་པོ་ཡར་ལ་བཀྱག་ཙམ་ན། ། མེ་ཏོག་པདྨ་རྒྱས་པ་
འདྲ། ། བསྒྲུབ་ བོན་ ཕྱག་ ཏུ་ བསྣམས་ ཙམ་ན། ། མཁའ་ལ་ ཉི་ མ་ ཤར་ བ་
འདྲ། ། ཞེས་གསུངས་པས། ཁྲི་ལོ་གཅིག་པོར་དཀྲོལ་དུས་གཡས་ཀྱིས་དཀྲོལ་
བར་བཤད་ལ། རྔ་ཡི་གྲོགས་སུ་འོས་ཚེ་གཡོན་དུ་བཟུང་ནས་དཀྲོལ་བ་ཡིན་ཏེ།
ལུང་ལས། ཁྲི་ལོ་གནམ་གྲགས་སིལ་སྙན་འདི། ། ཕར་དཀྲོལ་རྐྱེན་དང་བར་
ཆད་བཟློག ། ཚུར་ དཀྲོལ་བདག་འཁོར་ཡོན་བདག་བསྲུང་། །གསེར་གྱི་
གཤང་ཆེན་ཤ་ལ་ལ། དངུལ་གྱི་གཤང་ཆུང་སི་ལི་ལི། ། ལི་མཁར་སྒྲ་སྙན་ཁྲོ་ལོ་
ལོ། །”(ཤོག ༢༠༩)ཞེས་གསུངས་པ་ལྟར་ན། གཡུང་དྲུང་བོན་ལུགས་པས་
ཁྲིའམ་གཤང་གཅིག་པུར་དཀྲོལ་དུས་ལག་གཡས་སུ་འཁྱེར་ཏེ་དཀྲོལ་དགོས་པ་
དང་། རྔ་དང་ཟུང་དུ་འབྲེལ་བའི་སྐབས་ལག་གཡོན་དུ་ཐོགས་ནས་དཀྲོལ་
དགོས་ལ། ཕར་དཀྲོལ་ན་རྐྱེན་དང་བགེགས་དབང་བར་ཆད་མ་ལུས་བཟློག་
པར་བྱེད་པ་དང༌། ཚུར་དཀྲོལ་ན་བདག་ཅག་ཡོན་བདག་འཁོར་དང་བཅས་པ་
བསྲུང་བའི་དོན་ཡིན་པ་གསལ་བར་གསུངས། དེ་བཞིན་སྒྲ་སྙན་ཏེ་རོལ་ཆ་ཀུན་
གྱི་ནང་ནས་ཁྱད་པར་དུ་འཕགས་པའི་གཤང་ངམ་སིལ་སྙན་ཁྲི་ལོ་ཕོ་ལོང་སོགས་
ནི་མིང་གི་བྱེ་བྲག་ཅིག་ཡིན་གསུངས་ཀྱང་《གསར་རྙིང་རྒྱན་དང་རོལ་མོའི་
བསྟན་བཅོས》སུ་“ གཤང་འདི་བན་དྷེ་ཐོས་ཆུང་ཁ་ཅིག་གིས་བོན་པོའི་ཕྱག་ཆ་
ཁོ་ན་བཞག་འདུག་ཀྱང་། འཇམ་དཔལ་རྩ་རྒྱུད་དང་བདེ་མཆོག་སོགས་ལས།
གཤང་གི་རང་སྒྲ་ཟབ་མོ་སྟོང་པ་ཉིད། ། ཤེས་རབ་སིལ་སྙན་ཡང་དག་སྦྱོར་བའི་
སྒྲ། ། ཞེས་བཤད། དེ་ལ་ཁོ་ན་རེ། གཤང་ནི་འཁར་རྔ་དང་སིལ་སྙན་ནི་སྦུག་
ཆོལ་གྱི་མིང་གི་བྱེ་བྲག་ཡིན་ཟེར་བ་ནི། མི་ཤེས་པའི་རྟོལ་ཚིག་གམ། ཤེས་
བཞིན་གྱི་སྨོན་ཚིག་ཡིན་ནོ། །”(ཤོག ༢ ༡༠）ཞེས་འཁོད། འདི་ཡང་གཤང་
ནི་བོན་ལུགས་པ་ཁོ་ནའི་མཆོད་ཆས་རོལ་ཆ་མ་ཡིན་པར་རྒྱ་ཁྱབ་ ཏུ་ལག་ལེན་
594



གནང་བ་གསལ་བར་གསུངས། །
དུས་མཚུངས་གཤང་ནི་མཆོད་ཆས་ཁོ་ན་ཙམ་མ་ཡིན་པར་ཁམས་ཕྱོགས་
སུ་དར་ཁྱབ་ཆེ་བའི་བོད་ཀྱི་སྒྱུ་རྩལ་གྱི་བྱེ་བྲག་ རལ་པ་འཁྲབ་པའི་སྐབས་སུ་
གཤང་ཆུང་ནི་མེད་དུ་མི་རུང་བའི་རམ་འདེགས་རོལ་མོ་ཞིག་རེད། །
མདོར་ན། གངས་ཅན་ཡུལ་གྱི་གནའ་བོའི་རོལ་མོའི་རྣམ་གྲངས་མང་བ་
དང་། དར་སྔ་བ། མི་རིགས་དང་ཆོས་ལུགས་ཀྱི་ཁྱད་ཆོས་རྨད་དུ་བྱུང་བས་
དེང་གི་བར་ཕྱི་ནང་གི་གཟུར་གནས་མཁས་པ་སྤྱི་དང་། ལྷག་པར་དུ་བློ་ལྡན་སྐྱེ་
བོ་ཕོ་མོ་དུ་མས་བསྔགས་བརྗོད་ཡང་ཡང་མཛད། དེ་ནས་ལོ་རྒྱུས་འཕེལ་རིམ་
གྱི་དུས་མཚམས་སོ་སོར་སྤུན་ཟླ་མི་རིགས་གཞན་དང་། མཐའ་བཞིའི་རྒྱལ་ཁག་
ཕན་ཚུན་དབར་རིག་གནས་སྤེལ་རེས་བྱེད་པའི་བརྒྱུད་རིམ་ནང་རོལ་ཆ་ཡང་
ཆིན་དང་། དལ་ཆིན། ཧུའུ་ཆིན། གན་ཆག་སོགས་རོལ་ཆ་མང་པོ་བོད་དུ་
དར་ནས་བོད་མི་རིགས་ཀྱི་རིག་གནས་སྒྱུ་རྩལ་དེ་སྔར་བས་ཕུན་སུམ་ཚོགས་སུ་
ཕྱིན་ཏེ་དབྱར་མཚོ་རྒྱས་པ་ལྟར་གོང་དུ་འཕེལ་བ་བཅས་སོ། །
ལྔ་པ། སྐར་རྩིས་ཀྱི་སྐོར། །
གངས་ཅན་ཡུལ་དུ་དར་སྔ་བའི་སྐར་ནག་རྩིས་ཀྱི་རིག་པ་ནི། ཞིང་འབྲོག་
ཐོན་སྐྱེད་དང་། ཡུལ་སྲོལ་གོམས་གཤིས། དུས་མཆོད་བྱེད་སྒོ་སོགས་རྒྱ་ཆེའི་
བོད་རིགས་མང་ཚོགས་ཀྱི་འཚོ་བ་དང་ཁ་བྲལ་ཐབས་མེད་པའི་རིག་གནས་ཤིག་
ཡིན། མི་ལོ་སྟོང་ཕྲག་འགའ་ཞིག་རིང་རང་རེའི་མེས་པོ་རྣམས་ཀྱིས་རང་འབྱུང་
ཁམས་དང་འཐབ་རྩོད་བྱེད་པའི་བརྒྱུད་རིམ་ནང་ཕྱིའི་སྣོད་ཀྱི་འཇིག་རྟེན་
ཁམས་ཀྱི་རང་འབྱུང་ཆོས་ཉིད་ལ་རིམ་བཞིན་ངོས་འཛིན་གཏིང་ཟབ་ཏུ་སོང་བ་
དང་། བྱ་བ་དངོས་ཀྱི་ཉམས་མྱོང་ཕྱོགས་བསྡུས་བྱས་ཏེ་གཞུང་ལུགས་འདི་
595



འཐུས་སྒོ་ཚང་དུ་སོང་བ་དང༌། ཁྱད་པར་དུ་མི་ལོ་སྟོང་ཕྲག་གི་ལོ་རྒྱུས་དུས་
མཚམས་སོ་སོར་སྔོན་བྱོན་མཁས་པ་དུ་མས་མི་རིགས་དང་རྒྱལ་ཁག་གཞན་གྱི་
སྐར་ནག་རྩིས་ཀྱི་ལེགས་ཆ་བླངས་ཏེ་ཉི་ཟླ་དང་རྒྱུ་སྐར་གྱི་འཁོར་འགྲོས་སོགས་
ལ་ཞིབ་འཇུག་ལེགས་པར་མཛད་ཐོག་སྐར་ནག་རྩིས་ཀྱི་གཞུང་ལུགས་བསྟན་
བཅོས་མང་དུ་བརྩམས། རིག་གནས་འདི་ནི་རང་རེའི་བཅུ་ཕྲག་རིག་པའི་ནང་
གསེས་གལ་ཆེ་ཞིག་ཏུ་གྱུར། འདིར་སྐར་ནག་རྩིས་རིག་ཞེས་པའི་གོ་དོན་དང༌།
གངས་ཅན་ཡུལ་དུ་ཇི་ལྟར་དར་བ། དེའི་བརྗོད་བྱ་གཙོ་བོ་གང་དང་གང་ཡིན་
སྐོར་རགས་ཙམ་བཀོད་པ་འདི་ལྟར། །
གཅིག སྐར་རྩིས་རིག་པའི་གོ་དོན་སྐོར། །
《བོད་ཀྱི་རིག་གནས་ལྔའི་རྣམ་གཞག》ལས་“ སྐར་རྩིས་རིག་པ་ནི། ཕྱི་
ནང་གཞན་གསུམ་སྟོན་པ་དཔལ་ལྡན་དུས་ཀྱི་འཁོར་ལོའི་རྒྱུན་ལས་བཤད་པའི་
ཕྱི་དུས་ཀྱི་འཁོར་ལོའི་རྩིས་ཀྱི་རིག་པ་སྟེ། ཨང་ཀིའི་གྲངས་ཀྱི་རི་མོ་འབྲི་བ་དང་།
དབྲི་བ་དང་བསྣན་པ་དང་བསྒྱུར་བ་དང་བགོས་པ་སྟེ་ཡི་གེའི་ཡན་ལག་ལྔ་དང་།
གཟའ་དང་། ཚེས་དང་། སྐར་མ་དང་། སྦྱོར་བ་དང་། བྱེད་ལས་སྟེ་རྩིས་ཀྱི་
ཡན་ལག་ལྔ་དང་། གཟའ་ལྔ་དང༌། ཁྱིམ་ དང་། ལོངས་ སྤྱོད་ དང་། སྒྲ་
གཅན། དུས་མེ་དང་། ཉི་ཟླ་འཛིན་པའི་རྩིས་དང། ཉི་ལྡོག་ལ་སོགས་པ་དང་།
དུས་སྦྱོར་དང༌། ཞག་གསུམ་གྱི་རྣམ་པར་དབྱེ་བ་དང་། དེ་དག་གི་དགེ་དང་མི་
དགེའི་འབྲས་བུ་བརྟག་པ་ལ་སོགས་པ་སྟེ”(ཤོག་༤ ༡)ཞེས་དང༌། ཡང་《ཤེས་
བྱ་ཀུན་ཁྱབ》ལས་“སྐར་རྩིས་དྲང་སྲོང་རྣམས་ཀྱིས་བྱས་པ་མང་། གཟའ་དང་
རྒྱུ་སྐར་གྱི་འགྲོས་ལ་བརྟེན་ནས་དུས་ཀྱི་རྣམ་གཞག་དང་བཟང་ངན་གྱི་འབྲས་བུ་
ལུང་སྟོན་པའི་རྩིས་ནི་དྲང་སྲོང་རྔ་བོང་དང་གརྒ་ལ་སོགས་པ་རྣམས་ཀྱིས་བྱས་
པའི་རྒྱུན་གྱི་རོལ་པ་ལ་དེའི་བསྟན་བཅོས་སྨྲ་བ་མང་ངོ༌། །” (སྟོད་ཆ་ཤོག་
༥༩༦)ཞེས་གསུངས་པ་ལྟར། སྐར་རྩིས་ནི་གཙོ་བོ་བསྒྱུར་བགོས་བསྣན་གྱི་
596



རྩིས་རིག་ལ་བརྟེན་ནས་ཕྱི་རོལ་རང་འབྱུང་ཁམས་ཀྱི་ཉི་ཟླ་དང་རྒྱུ་སྐར་སོགས་
ཀྱི་འཁོར་འགྲོས་གསལ་བར་རྟོགས་པ་བྱས་ཏེ་སའི་གོ་ལའི་ཐོག་གི་དུས་བཞིའི་
འགྱུར་བ་ དང་། གནམ་གཤིས་ཀྱི་འགྱུར་ལྡོག སད་དང་སེར་བ། ཉི་ ཟླ་
གཟའ་འཛིན། ཆུ་ལོག་དང་ས་གཡོ། ཉི་ལྡོག་དང་དུས་བརྟག དགེ་དང་མི་
དགེའི་འབྲས་བུ། སོ་ནམ་འདེབས་ལས་ཀྱི་དུས་ཚིག་སོགས་རང་འབྱུང་ཁམས་
ཀྱི་ཆོས་ ཉིད་ ཤེས་ རྟོགས་ ཐུབ་ པའི་ རིག་ གནས་ ཤིག་ ཡིན་ པ་ གསལ་ བར་
བསྟན། །
གཉིས། གངས་ཅན་ཡུལ་དུ་སྐར་ནག་རྩིས་ཀྱི་རིག་པ་ཇི་ལྟར་
དར་བའི་སྐོར། །
༡.བོད་ཀྱི་གནའ་རབས་དུས་ཀྱི་རྩིས་རིག་སྐོར།
རྩིས་རིག་ནི་གངས་ཅན་ཡུལ་དུ་ཆེས་དར་སྔ་བའི་རིག་གནས་ཤིག་ཡིན།
གདོད་མའི་མི་རྣམས་ཀྱིས་སྣོད་བཅུད་ཀྱི་འཇིག་རྟེན་ནི་འབྱུང་བ་ཆེན་པོ་བཞི་
ལས་གྲུབ་པ་དང༌། བསྐལ་ པ་ ཡ་ ཐོག་དུས་ནས་ ཉི་ཟླ་སྐར་གསུམ་གྱི་འཁོར་
འགྲོས་དང་། རང་འབྱུང་ ཁམས་ཀྱི་སྣང་ཚུལ་ མང་ པོ་ལ་རང་ སོ་ སོའི་ངོས་
འཛིན་རགས་ཙམ་ཐུབ་པ་བྱུང་ཞིང༌། གཡུང་དྲུང་བོན་གྱི་དཔེ་རྙིང་གལ་ཆེ་
《སྣང་སྲིད་བོན་གྱི་མཛོད་ཕུག་ཐམས་ཅད་འབྱུང་བའི་སྒོ་མོ》ལས། “གནའ་སྟེ་
སྲིད་པའི་དང་པོ་ལ། ། རང་བཞིན་ཡེ་སྲིད་སྲིད་པ་ནི། ། ཕྱི་ནང་འགྲེང་བུ་སྤྱི་
རྒྱལ་དང་། ། གནས་དང་ཁ་སྦུག་ཕྱིན་ཅི་ལོག ། ཉེ་འཁོར་མཁའ་དབྱིངས་
འཕྲེད་ལ་འཕྱོ། ། མེ་ཆུ་རླུང་ལྕེ་གྱེན་ཐུར་འཕྲེད། ། ཐེག་ཆེན་ས་གཞི་སྐྱེད་པའི་
ཡུམ། ། ནམ་མཁའ་གཡུ་མདོག་སྣང་སྲིད་མཛོད། ། ཉི་ཟླ་སྐར་གསུམ་སྣང་
སྲིད་རྒྱུན། ། རི་རྒྱལ་ལྷུན་པོ་ཡེ་སྲིད་བརྟན། ། རྒྱ་མཚོ་ཆུ་རྣམས་ཀློང༌དུ་
འཁྱིལ། ། ཁ་མེ་སྟོང་འབྱམས་ཡེ་སྲིད་ཤིང་། ། ཐོག་དང་སེར་བ་འབྲུག་དང་
597



གློག ། སྤྲིན་དང་ཁུ་རླངས་གཞའ་ཚོན་གསལ། ། རླུང་བཞི་འཁོར་ལོ་ཡོངས་སུ་
བསྐོར། །”(ཤོག་ ༣)ཞེས་གསུངས། འདི་ནི་གནའ་བོའི་དུས་ནས་རང་ཅག་
གི་མེས་པོ་རྣམས་ཀྱིས་ས་ཡི་གོ་ལ་ལྟེ་བར་འཛིན་པའི་ཕྱི་སྣོད་ཀྱི་འཇིག་རྟེན་
ཆགས་ཚུལ་གྱི་ལྟ་བ་གསལ་པོར་བསྟན། དེ་ནི་འབྱུང་བ་མེ་ཆུ་རླུང་ནི་ས་གཞི་
སྐྱེད་པའི་ཡུམ་ལྟར་ཞེས་གསུངས་པས་ས་ཡི་གོ་ལ་ནི་འབྱུང་བ་མེ་ཆུ་རླུང་གི་བྱེད་
ལས་གྲུབ་པ་དང་། རི་རྒྱལ་ལྷུན་པོ་ནི་ས་གཞི་ཆེན་པོའི་དབུས་ན་ཀེ་རེར་གནས་
ཤིང༌། ཉི་ཟླའི་གོ་ལ་དང་རྒྱུ་སྐར་གྱི་གོ་ལའང་རང་སོ་སོའི་འཁོར་འགྲོས་ལྟར་
སྣང་སྲིད་འཇིག་རྟེན་གྱི་མཁའ་དབྱིངས་སུ་མཛེས་པའི་རྒྱུན་ལྟར་བསྐོར་བཞིན་
གནས། དེ་བཞིན་ཐོག་དང་། སེར་བ། འབྲུག་སྐད། གློག སྤྲིན། གཞའ་
ཚོན་སོགས་ཀྱང་འབྱུང་བཞི་འཁོར་ལོ་ཡོངས་སུ་བསྐོར་བའི་སྣང་ཚུལ་ཡིན་པ་
གསུངས། གོང་གསལ་དེ་དག་གི་ཐོག་ནས་རང་རེའི་མེས་པོ་རྣམས་ཀྱིས་ཡེ་སྲིད་
ཀྱི་དུས་ནས་ཕྱི་སྣོད་ཀྱི་འཇིག་རྟེན་ཇི་ལྟར་ཆགས་ཚུལ་ཐད་ཀྱི་ལྟ་བ་དེ་རིགས་ནི་
གདོད་མའི་དངོས་གཙོ་སྨྲ་བའི་ལྟ་བ་དང་ཡོངས་སུ་མཐུན། ད་ལྟའང་རྒྱལ་ཁབ་
ཕྱི་ནང༌ གི་ གཟུར་ གནས་ མཁས་ པ་ མང་ པོས་ བསྔགས་ བརྗོད་ ཡང་ ཡང་
མཛད། །
དེ་ནས་སྤྱི་ཚོགས་གོང་དུ་འཕེལ་བ་དང་སྦྲགས་ལོ་རྒྱུས་ཀྱི་དུས་མཚམས་སོ་
སོར་གནའ་བོའི་མི་རྣམས་ཀྱིས་རང་འབྱུང་ཁམས་དང་འཐབ་རྩོད་བྱེད་པའི་
བརྒྱུད་རིམ་ནང་ཕྱི་ནང་སྣོད་བཅུད་ཀྱི་འཇིག་རྟེན་ཁམས་དེར་རིམ་བཞིན་ངོས་
འཛིན་གཏིང་ཟབ་ཏུ་སོང་ནས་གདོད་མའི་དུས་ཀྱི་ཞིང་འབྲོག་ཐོན་སྐྱེད་དང༌།
མི་རྣམས་ཀྱི་འཚོ་བའི་དགོས་མཁོར་གཞིགས་ནས་ཉི་ཟླའི་གོ་ལ་དང་རྒྱུ་སྐར་གྱི་
གོ་ལ་སོགས་ཀྱི་འཁོར་འགྲོས་ལ་ལྟ་ཞིབ་བྱེད་པའི་རིག་པ་རྙེད་དེ་ལོ་ཟླ་ཞག་
གསུམ་གྱི་འགྱུར་བ་དང་། གནམ་གྱི་སྐར་མར་བརྟག་པ་དང༌། སྤྲིན་དང་རླུང་
ལ་བརྟག་པ། བྱ་བྱིའུ་དང་ཤིང་ལ་བརྟག་པ། མཚོ་དང་ཆུ་བོ་ལ་བརྟག་པ་
སོགས་དུས་བརྟག་གནམ་དཔྱད་ཀྱི་འགྱུར་བ་ལ་ལྟ་ཞིབ་བྱས་པའི་ཉམས་མྱོང་
598



ཕྱོགས་བསྡུས་ ཀྱིས་ལོ་རེའི་ཞིང་འབྲོག་ཐོན་སྐྱེད་ སོགས་ཀྱི་བྱེད་སྒོ་བརྩམས།
《སྐར་ནག་རྩིས་ཀྱི་ལོ་རྒྱུས་སྐོར》དུ་“དེ་བཞིན་དུ་བྱ་སོགས་སྲོག་ཆགས་རིགས་ཀྱི་
འགུལ་བསྐྱོད་ལ་བརྟེན་ནས་ གནམ་གཤིས་སྔོན་དཔགས་ བྱེད་ པ་ དང་ ཞིང་
འབྲོག་ལས་སོགས་བརྩམས་སྲོལ་ཡོད་དེ། དཔེར་ན། བྱེའུ་ཅོ་ག་འཕུར་རྩལ་
སྦྱོང་ཞིང་འགྱུར་སྐད་སྒྲོག་པ་དང༌། པིང་ཀྱུང་སླེབས་དུས་ཞིང་ལས་སྔ་འདེབས་
སྔ་མ་ ཟིན་ཟེར། བྱ་པུ་ ཤུད་ སླེབས་ པ་ དང་འཕྱི་བ་མལ་ ནས་ ལྡང༌ དུས་ སྔ་
འདེབས་ཕྱི་མ། པུ་ཤུད་ཀྱིས་སྐད་འདོན་དུས་བར་འདེབས་སྔ་མ། བྱེའུ་ལུག་
རྫི་མོ་སླེབས་དུས་བར་འདེབས་ཕྱི་མ། བྱ་ཁུག་རྟ་སླེབས་དུས་ཕྱི་འདེབས་ཟིན་
པ། ཁུ་བྱུག་སླེབས་དུས་དབྱར་འགོ་ཟིན་པས་ཞིང་ཀུན་འདེབས་ཚར་བ་བྱེད་པ་
དང་། བྱ་གོ་བོས་ཚང་གསོག་དུས་གཅན་གཟན་གྲ་ལེགས་པས་གསོད་ཐབས་
བྱེད་པ་དང་། ཚང་གསོག་པ་ནས་སྒོ་ང་བྱ་ཕྲུག་ལ་མ་འགྱུར་བར་གྱི་ཞག་རྩིས་
དང༌། བྱ་ཕྲུག་འཚར་ལོངས་མ་བྱུང་བར་གྱི་ཞག་རྩིས་ལ་བརྟེན་ནས་གནམ་
གཤིས་འགྱུར་ལྡོག་གང་བྱུང་གི་མཚན་མ་དེ་དག་ཆར་དུས་སུ་ཆར་པ་ཡོད་མེད་
དང་ཆེ་ཆུང་བརྟག་པ་དང༌། ཆར་འགོ་ཟིན་གྲབས་ཡོད་དུས། པུ་ཤུད་ཀྱིས་བྱ་
ཁྲའི་ཚང་གི་ཐོག་ལ་ས་བསྐྱལ་བ་མཐོང་དུས། སྐྱ་ག་ཐིགས་འཚག་ཟེར་བ་ཁང་
པར་ཐིགས་ས་རྒྱག་པ་དང་། ཁུ་བྱུག་གིས་སྐད་སྙན་སྒྲོག་དུས་ཆར་ཆུ་ཆེ་བའི་
དུས་སུ་བརྩི་བ། ཁུ་བྱུག་མོན་དུ་ལོག་དུས་སྟོན་བསྡུ་འགོ་ཟིན་པ། པིང་ཀྱུར་
ལོག་སྐབས་ཀོང་ཞག་ཅེས་སྟོན་ཕྱི་མའི་དུས་སུ་འཛིན་པ”(ཤོག་ ༥༣ ༡)ཞེས་
སོགས་འཁོད་པ་ལྟར། གནའ་དུས་ཀྱི་སྐྱེ་བོ་རྣམས་ཀྱིས་བྱ་བྱིའུ་ཡི་བྱེད་ལས་ལ་
བརྟག་སྟེ་ལོ་རེའི་ཞིང་འདེབས་ལས་ཀྱི་ལས་ཀ་བརྩམས། དེ་བཞིན་ཤིང་དང་།
སྤྲིན་རླུང༌། སྐར་མ་སོགས་ཀྱི་འགྱུར་བར་བརྟག་ནས་དུས་བཞིའི་གནམ་གཤིས་
ཀྱི་འགྱུར་བ་དང་། ཆར་ཆུ་བཟང་ངན། རང་འབྱུང་ཁམས་ཀྱི་གནོད་འཚེ་
སོགས་སྔོན་དཔགས་བྱེད་ཐུབ། གཞན་ཡང་བོད་ཀྱི་གནའ་བོའི་ཁང་པའི་རྩིག་
པར་སྐར་ཁུང་ཞེས་དབྱིབས་ཟུར་གསུམ་ནར་མོའི་ཁུང་བུ་ཞིག་ཡོད་པ་དེའི་ཐོག་
599



ནས་རྒྱུ་སྐར་གྱི་གོ་ལ་དང་ཉི་ཟླའི་གོ་ལར་བརྟག་ནས་ལོ་ཧྲིལ་པོའི་དུས་རྟགས་
བཟང་ངན་དང་། ཆར་ཆུ། རང་འབྱུང་ཁམས་ཀྱི་གནོད་འཚེ་སོགས་སྔོན་
དཔགས་བྱེད་ཐུབ། ལྷག་པར་དུ་འབྲོག་པའི་ས་ ཁུལ་ དུ་ རྒྱུ་སྐར་གྱི་གོ་ལའི་
འཁོར་འགྲོས་ལ་དཔགས་ཏེ་ཆར་ཆུ་དང་དུས་རྟགས་བཟང་ངན་བརྟག་ཞིབ་
བྱེད་པར་དོ་སྣང་ཧ་ཅང་ཆེན་པོ་བྱེད་པ་ཞིག་རེད། དེའི་ཐོག་ནས་འབྲོག་ཁུལ་
དུ་ཉི་ཟླ་དང་རྒྱུ་སྐར་གྱི་གོ་ལའི་འཁོར་འགྲོས་ལ་བརྟག་ནས་དུས་བཞིའི་འགྱུར་
བ་དང་། དུས་རྟགས་བཟང་ངན་སྔོན་དཔགས་བྱེད་པ་དང་། ཞིང་ཁུལ་དུ་
གཙོ་བོ་སྲོག་ཆགས་དང་སྐྱེ་ཤིང་མཚོ་དང་ཆུ་བོ་སྤྲིན་དང་གཞའ་ཚོན་སོགས་ལ་
བརྟག་ནས་དུས་བཞིའི་གནམ་དཔྱད་སྔོན་དཔགས་བྱེད་པ་གསལ་པོར་རྟོགས་
ཐུབ། །
དུས་དེར་དམངས་ཁྲོད་དུ་རྒན་མོ་བལ་མའི་ཟླ་རྩིས་དང་། ཞང་ཞུང་རྒན་
པོའི་ངག་རྩིས་ཞེས་དཔེ་མཚོན་རང་བཞིན་ལྡན་པའི་གནའ་བོའི་རྩིས་རིག་ཁག་
གཉིས་བྱུང་ཞིང་། དེ་ནི་རྒན་མོ་བལ་མའི་ཟླ་རྩིས་ཞེས་པ་ནི། ལོ་རྒྱུས་ཐོག་ཞིང་
འབྲོག་ཐོན་སྐྱེད་གོང་དུ་འཕེལ་བ་དང་དུས་མཚུངས་ལྷོ་ཁ་ཡར་ཀླུང་ཁུལ་དུ་
འཐག་མཁན་རྒན་མོ་བལ་མ་ཞེས་པ་ཞིག་གིས་ཉིན་བཞིན་ཟླ་བའི་འཕེལ་གྲིབ་ཀྱི་
ཆོས་ཉིད་ལ་བརྟེན་ནས་ཟླ་ཞག་དང་། དུས་བཞི་བརྩི་བའི་སྲོལ་བཏོད་ཅེས་
གྲགས། ཡང་བཤད་རྒྱུན་གཞན་ཞིག་ཏུ་རྒན་མོ་བལ་མའི་ཟླ་རྩིས་ཞེས་པ་དེ་ནི།
ལྷོ་ཁ་ཡར་ཀླུང་གི་རྒན་མོ་བལ་མ་ཞིག་གིས་སྲོག་ཆགས་དང་སྐྱེ་ཤིང་། མཚོ་དང་
ཆུ་བོ། སྤྲིན་དང་གཞའ་ཚོན་སོགས་ཀྱི་འགྱུར་བར་བརྟེན་ནས་དུས་བཞིའི་
འགྱུར་བ་དང་། དུས་བརྟག་གནམ་དཔྱད། ཆར་ཆུ་བཟང་ངན་སོགས་གསལ་
བར་བསྟན་ཏེ་ལོ་རེའི་ཞིང་འབྲོག་ལས་ཀྱི་ཐོན་སྐྱེད་བྱེད་པའི་སྲོལ་བཏོད་ཅེས་
གསུངས། ཞང་ཞུང་རྒན་པོའི་ངག་རྩིས་ནི། སྔོན་ཞང་ཞུང་ཡུལ་དུ་གཡུང་དྲུང་
བོན་གྱི་བསྟན་པ་དར་ཞིང་རྒྱས་པའི་དུས་སུ་ཞང་ཞུང་དུ་རྩིས་པ་རྒན་པོ་མི་
བདུན་བྱུང་བའི་ནང་ནས་ཤེས་རབ་ཆེ་བའི་མི་བཞི་ཡིས་མཐའ་བཞིའི་རྒྱལ་ཁག་
600



གི་རྩིས་རིག་གཞུང་ལུགས་ལ་བརྟེན་ནས་བརྩམས་པའི་དཔེ་རིགས་ཁུངས་ཤིག་
ཡིན་ཞེས་གསུངས། ཡང་ལོ་རྒྱུས་ཡིག་རིགས་འགའ་ཞིག་ཏུ་ཞང་ཞུང་རྒན་པོའི་
ངག་རྩིས་ནི། གཙོ་བོ་ཉི་ཟླའི་གོ་ལའི་འཕེལ་འགྲིབ་ཀྱི་ཆོས་ཉིད་དང༌། སྲོག་
ཆགས་དང༌། སྐྱེ་ཤིང༌། ཆུ་བོ་སོགས་ཀྱི་འཕོ་འགྱུར་ལ་གཞིགས་ཏེ་དུས་བཞིའི་
འགྱུར་ལྡོག་དང༌། ལོ་ཆུ་བཟང་ངན་སོགས་སྟོན་པའི་གནའ་བོའི་དམངས་ཁྲོད་
ཀྱི་རྩིས་རིག་ཅིག་ཡིན་པར་འདོད། །
དེ་ནས་སྤྱི་ཚོགས་གོང་དུ་འཕེལ་བ་དང་སྦྲགས་སྤྱི་ལོའི་སྔོན་མི་ལོ་དྲུག་བརྒྱ་
ཙམ་གྱི་དུས་ན་གཡུང་དྲུང་བོན་གྱི་སྟོན་རབས་བརྒྱད་པ་གཤེན་རབ་མི་བོ་ཆེ་
བྱོན་ཏེ་གཡུང་དྲུང་བོན་གྱི་བསྟན་པ་རྒྱ་ཆེར་སྤེལ། དུས་དེར་སྣང་མཐོང་རྩིས་
ཞེས་པ་ནི་ཕྱྭ་གཤེན་ལེགས་རྒྱལ་ཐང་པོ་དང་། གཤེན་རབ་མི་བོ་ཆེ་དང་བཙུན་
མོ་ཀོང་ཟ་ཁྲི་ལྕམ་གཉིས་ཀྱི་སྲས་ཀོང་ཚ་གཡུང་དྲུང་དབང་ལྡན་(ཀོང་ཚ་འཕྲུལ་
བུའང་ཟེར)སོགས་ཀྱི་ཞུ་ངོར། གཤེན་རབ་མི་བོ་ཆེ་ཡིས་གཙུག་ལག་རྩིས་ཀྱི་
བོན་སྒོའི་གཙོ་བོ་གབ་རྩེ་འཕྲུལ་གྱི་མེ་ལོང་དང༌། སྤར་ཁ་སྨེ་བའི་གླིང་སྐོར།
འབྱུང་བ་དུས་ཀྱི་འཁོར་ལོ། ཇུ་ཞག་རྟེན་འབྲེལ་ལས་རྩིས་བཞི་སོགས་གསལ་
བར་གསུངས་ཞེས་དང་། དེ་བཞིན་སྟོན་པའི་རྣམ་ཐར་འབྲིང་བ་《མདོ་གཟེར་
མིག》ཏུ། ཟླ་བོན་དང་། ཉི་བོན། སྐར་བོན་ཞེས་པའི་ཉི་ཟླ་སྐར་གསུམ་ལ་
བརྟག་པ་བྱེད་མཁན་ཆེད་ལས་བོན་པོ་ཡོད་པ་རྟོགས་ཐུབ་པ་དང་། དུས་དེར་
གངས་ཅན་ཡུལ་གྱི་སྐར་རྩིས་རིག་པ་ནི་ཐོན་སྐྱེད་འཐབ་རྩོད་ཀྱི་ཉམས་མྱོང་ལ་
བརྟེན་ནས་དུས་བཞིའི་འགྱུར་བ་དང་། དུས་རྟགས་བཟང་ངན་སོགས་སྔོན་
དཔགས་བྱེད་པའི་དུས་མཚམས་ནས་ཉི་ཟླ་དང་རྒྱུ་སྐར་གྱི་གོ་ལའི་འཁོར་འགྲོས་
ཀྱི་ཆོས་ཉིད་རགས་ཙམ་རྟོགས་ནས་ལག་ལེན་དངོས་ཀྱི་ཉམས་མྱོང་རྣམས་རྩིས་
རིག་གཞུང་ལུགས་དང་མཐུན་པའི་དུས་མཚམས་སུ་བསླེབས། །
དེ་ནས་སྤྱི་ལོའི་སྔོན་གྱི་མི་ལོ་བཞི་བརྒྱ་ཙམ་གྱི་དུས་སུ་གཉའ་ཁྲི་བཙན་
པོའི་སྐུ་དུས་སུ་གཡུང་དྲུང་བོན་གྱི་བསྟན་པ་སྔར་བས་གོང་དུ་འཕེལ་བ་དང༌།
601



དུས་དེར་བོན་ཤེས་པ་ཅན་བཅུ་གཉིས་ཀྱི་ཡ་གྱལ་སྐོར་ཤེས་རྩིས་མཁན་གྱིས་རྩིས་
འདེབས་པས་སྔ་ཕྱིའི་ལྟས་བཟུང་བ་ཞེས་འཁོད་པ་ལྟར། རྩིས་ལ་བརྟེན་ནས་
ལེགས་ཉེས་ཀྱི་ལམ་སྟོན་པ་དང་། ཡིན་མིན་གྱི་ཐེ་ཚོམ་སེལ་བ། འཕྲལ་ཕུགས་
ཀྱི་འགལ་རྐྱེན་སེལ་བ། གཤིན་གྱི་རྩིས་དང་ཉི་ཟླ་སྐར་གསུམ་གྱི་འཁོར་འགྲོས་
ལ་བརྟག་ནས་ཞིང་འབྲོག་ལས་ཀྱི་ཐོན་སྐྱེད་དང་འཇིག་རྟེན་བྱ་བའི་ལས་ལ་
འཇུག་པ་གང་སར་ཁྱབ། དུས་དེར་ཐུན་མོང་མ་ཡིན་པའི་གངས་ཅན་ཡུལ་གྱི་
རྩིས་རིག་གཞུང་ལུགས་ནི་རིམ་བཞིན་གོང་དུ་འཕེལ། 《སྐར་ནག་རྩིས་ཀྱི་ལོ་
རྒྱུས་སྐོར》ལས་“ནག་རྩིས་ཀྱི་ཆ་ལག་དང་དུས་འཁོར་རྒྱུད་འགྲེལ་སོགས་བོད་དུ་
མ་ཕེབས་གོང་རོལ་དུ་བོད་རང་ས་ནས་བྱུང་བའི་རྩིས་རིག་ལུགས་ཤིག་ཡོད་པ་
ནི་ཤིན་ཏུ་གསལ།”(ཤོག་ ༥ཉ༧)ཞེས་གསུངས། དེ་བཞིན་《ཀློང་རྡོལ་བླ་མ་
ངག་དབང་བློ་བཟང་གི་གསུང་འབུམ་》ལས་“ རྒྱུ་སྐར་ཉེར་བརྒྱད་ལ་སྔར་བོད་
ལ་ཆོས་མ་དར་བའི་དུས་ན་བོན་པོ་རྣམས་ཀྱིས་མིང་བཏགས་པ་ད་ལྟ་ཡང་ཡུལ་
ལྗོངས་སོ་ སོར་མིང་བཏགས་པའི་སྲོལ་འདུག་པ་འདི་ལྟར། དང་ པོ་ བྲ་ཉེ།
གཉིས་པ་སྨིན་དྲུག རྒྱུ་སྐར་གསུམ་པ་སྣར་མ་ལ་བི་རྫི། བཞི་པ་མགོ་ལ་སྨལ་པོ།
ལྔ་པ་ལག དྲུག་ པ་ ནབས་ སོ་ལ་ རྒྱལ་ སྟོད། བདུན་ པ་ རྒྱལ་ ལ་ རྒྱལ་ སྨད།
བརྒྱད་པ་སྐག་ལ་ཝ། དགུ་པ་མཆུ་ལ་རྟ་ཆེན། བཅུ་པ་གྲེ་ལ་རྟ་ཆུང་། བཅུ་
གཅིག་པ་དབོ་ལ་ཁྲ། བཅུ་གཉིས་པ་མེ་བཞི་ལ་བྱ་མ། བཅུ་གསུམ་པ་ནག་པ་ལ་
བྱིའུ་འམ། བྱ་རོག་ཟེར། བཅུ་བཞི་པ་ས་རི་ལ་སྒོ་ང༌། བཅོ་ལྔ་པ་ས་ག་ལ་སྒོང་
སྐོག བཅུ་དྲུག་པ་ལྷ་མཚམས་ལ་ལག་སོར། བཅུ་བདུན་པ་སྒྲོན་ལ་ལྡེ་གུའམ་
གདུབ་བུ་ཟེར། བཅོ་བརྒྱུད་པ་སྒྲུབས་ལ་གྲུ་མོ། བཅུ་དགུ་པ་ཆུ་སྟོད་ལ་སོག་
པའམ་བྲེ་ཟེར། ཉི་ ཤུ་པ་ཆུ་སྨད་ལ་ སོག་འཚོའམ་ཕུལ་དང་བྱ་ཟེ་ཡང་ཟེར།
ཉེར་གཅིག་ པ་ གྲོ་ཞུན་དང་བྱི་བཞིན་ གཉིས་ལ་ བྱ་ སྦོའམ་ སྐར་མ་ བོན་ཟེར།
ཉེར་གཉིས་མོན་གྲེ་ ལ་ སྤུར་བྱ་མཇུག་ཟེར། ཉེར་གསུམ་ པ་ མོན་གྲུ་ལ་ སྒྲོག
ཉེར་བཞི་པ་ཁྲུམས་སྟོད་ལ་སེ་སྟོད། ཉེར་ལྔ་ཁྲུམས་སྨད་ལ་སེ་སྨད། ཉེར་དྲུག་
602



པ་ནམ་གྲུ་ལ་ཤེ་ས། ཉེར་བདུན་པ་ཐ་སྐར་དང༌། དང་པོ་བྲ་ཉེ། གཉིས་པ་
སྨིན་དྲུག་གསུམ་ལ་བོད་ཀྱི་བོན་པོས་བཏགས་པའི་མིང་མི་འདུག”(ཤོག་༧༢༤
ཁ༧༢༥）ཅེས་ གསུངས། གོང་ གསལ་ དེའི་ ཐོག་ ནས་ གནའ་ བོའི་ དུས་ སུ་
གཡུང་དྲུང་བོན་པོའི་རྩིས་རིག་མཁས་ཅན་རྣམས་རྒྱུ་བའི་སྐར་མ་ཉེར་བརྒྱད་
ངོས་བཟུང་བ་མ་ཟད། རྒྱུ་སྐར་སོ་སོར་བོན་གྱི་ཐ་སྙད་མིང་རྣམས་གསལ་བར་
བཏགས་པ་དེས་གནའ་བོའི་དུས་སུ་གཡུང་དྲུང་བོན་གྱི་རྩིས་རིག་རྒྱ་ཆེར་དར་
ཡོད་པ་གསལ་པོར་རྟོགས་ཐུབ། །
དེ་མཚུངས་《ལོ་ཐོའི་ཤེས་བྱ་རབ་གསལ》ནང་“ ཉེ་ལམ་ཀྲུང་གོ་སྤྱི་ཚོགས་
ཚན་རིག་ཁང་གིས་ཁམས་རྨ་གླིང་གི་ཡུལ་ནས་ལོ་ངོ་སྟོང་ཕྲག་ལ་ཉེ་བའི་ལོ་རྒྱུས་
ལྡན་པའི་བོད་ཀྱི་ལོ་ཐོ་རྙིང་པ་ཞིག་པེ་ཅིང་དུ་ཁྱེར་ཡོང་རྗེས། གང་ཡིན་མ་ཤེས་
པར་ཨ་མེ་རི་ཁའི་མཁས་པ་ཆེན་པོ་མ་ཁོལ་ཟ་སོ་(Michael Saso)ལ་ཕུལ་
ནས་ཞིབ་འཇུག་བྱེད་རྒྱུའི་རེ་བ་བྱས་པ་དེར་ང་ཚོས་ཤེས་རྟོགས་བྱུང་ཚོད་ལྟར་
ངོ་སྤྲོད་ཞུ་རྒྱུར། ལོ་ཐོ་འདི་ནི་ཆེས་གནའ་བོའི་ལུགས་རྙིང་ཞིག་ཡིན་སྟབས་ཁ་
བྱང་དུ་སྐར་རྩིས་འཕྲུལ་གྱི་ལྡེའུ་མིག་ཅེས་པའི་བོད་ཡིག་ཁ་ཤས་དེ་ལས་གཞན་
ཐམས་ཅད་དཔེ་རིས་མི་འདྲ་བ་སྣ་ཚོགས་པས་ལོ་ཟླ་དུས་ཚེས་གཟའ་སྐར་སོགས་
མཚོན་པར་བྱས་འདུག ཐོག་མ་དབུ་ལྡེབ་ཀྱི་ངོས་སུ་འཇིག་རྟེན་སྲིད་པ་མཚོན་
བྱེད་དུ་མ་ཧཱ་གསེར་གྱི་རུས་སྦལ་གན་རྐྱལ་དུ་གནས་པ་ཞིག་ལ། ཤར་དུ་ཤིང་
ཁམས་མཚོན་བྱེད་ལྗོན་ཤིང་གི་ལོ་མ། ལྷོར་མེ་ཁམས་མཚོན་བྱེད་མེ་ལྕེའི་རི་མོ།
ནུབ་ལྕགས་ཁམས་མཚོན་བྱེད་མདེལ་གྱི་རྩེ་མོ། བྱང་ཆུ་ཁམས་མཚོན་བྱེད་ཆུའི་
རི་མོ་བཅས་བཀོད་ཅིང་དེའི་ཕྱོགས་སོ་སོ་ན་ལོ་སྐོར་བཅུ་གཉིས་ཀྱི་གཟུགས་
བརྙན་རྣམས་བཀོད་ཡོད་པ་དང་། དེ་ལས་གནམ་ལོ་གང་ཡིན་མཚོན་བྱེད་
གནམ་ལོ་གང་ཡིན་པའི་གཟུགས་བརྙན་དེ་ལ་འབྱུང་ཁམས་གང་ཡིན་པ་དེའི་ཁ་
དོག་གི་ཚོན་བཏབ་ནས་གནམ་ལོ་གང་ཡིན་མཚོན་ཐུབ་པ་བྱས་འདུག་”(ཤོག་
- ༥)ཅེས་སོགས་གསུངས། ད་དུང་ལོ་ཐོ་དེའི་ནང་ལོ་འཁོར་བཅུ་གཉིས་དང་
་
603



གཟའ་སྐར་འཕྲོད་སྦྱོར་ སོགས་ རི་ མོའི་ གཟུགས་ སུ་ ཞིབ་ པར་ བཀོད་ལུགས་
གསལ་བར་ གསུངས་ འདུག་ པས། དེའི་ ཐོག་ ནས་ འཕགས་ ཡུལ་ ནས་ དུས་
འཁོར་མ་དར་གོང་གཡུང་དྲུང་བོན་གྱི་ལོ་ཐོ་རྩི་སྲོལ་སྔ་ས་ནས་གངས་ཅན་ཡུལ་
དུ་དར་ཡོད་པའི་དཔང་རྟགས་གསལ་པོ་བྱེད་ཐུབ། འོན་ཀྱང་འདིར་དམིགས་
སུ་བཀར་ནས་བརྗོད་དགོས་པ་ཞིག་ལ་བོད་རིགས་ཀྱི་གནའ་བོའི་ལོ་ཐོ་རི་མོའི་
གཟུགས་སུ་བཀོད་པ་ཞིག་གང་ཡིན་མ་ཤེས་པར་ཨ་རིའི་མཁས་པར་བཀའ་འདྲི་
ཞུ་བའི་བྱེད་ཐབས་དེ་རིགས་ནི་རྒྱལ་ཁབ་དང་མི་རིགས་ཀྱི་ཞབས་འདྲེན་ཡིན་པ་
གསལ་པོར་མངོན་སྙམ། །
༢. རྒྱ་རྩིས་གངས་ཅན་ཡུལ་དུ་ཇི་ལྟར་དར་བའི་སྐོར།
དེ་ནས་སྤྱི་ཚོགས་གོང་དུ་འཕེལ་བ་དང༌། ཞིང་འབྲོག་ལས་ཀྱི་ཐོན་སྐྱེད་
སོགས་ཀྱི་དགོས་མཁོ་འཚམས་ཆེད་《དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས》
ལས་“གནམ་རི་སྲོང་བཙན་འདིའི་རིང་ལ་རྒྱ་ནས་རྩིས་དང་སྨན་བྱུང་ཞིང་།”
(ཤོག་༢ ༤)ཞེས་གསུངས། དུས་དེར་རྒྱ་ནག་ཡུལ་དུ་སྐར་ནག་རྩིས་ཀྱི་གཞུང་
ལུགས་དར་ཁྱབ་ཆེ་བ་ཞིག་ཡིན་སྟབས། བཙན་པོ་གནམ་རི་སྲོང་བཙན་གྱིས་
བོད་ཕྲུག་མང་པོ་ཐང་རྒྱལ་རབས་སུ་བཏང་སྟེ་རྒྱ་ནག་གི་སྨན་རྩིས་རིག་པར་
སྦྱངས་པ་མཐར་ཕྱིན་མཛད་དེ་རྒྱ་རྩིས་བོད་དུ་དར་འགོ་ཚུགས། དེ་ནས་ཆོས་
རྒྱལ་སྲོང་བཙན་ སྒམ་པོའི་སྐུ་དུས་སུ་རྒྱ་བཟའ་ཀོང་ཇོ་མཚོ་ཡི་པདྨ་བོད་དུ་
གདན་དྲངས། སྐལ་ལྗོངས་སུ་ཇོ་བོ་ཤཱཀྱ་མུ་ནེ་དང༌། གཙུག་ལག་གི་ཡི་གེ་སུམ་
བརྒྱ་དྲུག་ཅུ། རྒྱ་ཡི་གབ་ཙེ་གཙུག་ལག་སུམ་བརྒྱ། བཟོ་ཡི་རིག་བྱེད་པ་དྲུག་ཅུ་
ཐམ་པ། བརྟག་ཐབས་བརྒྱད། དཔྱད་ལྔ་སྦྱོང་དྲུག སྦྱོར་སྡེ་བཞི་སོགས་སྨན་
དཔྱད་མཐའ་ཡས་པ་བོད་དུ་དར་ཞེས་གསུངས། རྒྱ་ཡི་གབ་རྩེ་སུམ་བརྒྱའི་ནང་
དོན་ཞིབ་གསལ་འཁོད་པའི་ལོ་རྒྱུས་ཡིག་རིགས་ད་བར་མཇལ་བར་དཀའ་ཞིང༌།
འོན་ཀྱང་གབ་རྩེ་ཞེས་པའི་གོ་དོན་གང་ཡིན་སྐོར་《ཞང་བོད་ལོ་རྒྱུས་ཏི་སེའི་
604



འོད》ལས་“གབ་རྩེ་ཞེས་པ་ནི་ལོ་གཅིག་ལ་དབང་བའི་ལོ་ཟླ་ཞག་དུས་ཀྱི་འབྱུང་
ཁམས་དང༌། སྨེ་བ། སྤར་ཁ་དེ་དག་ལ་དབང་བྱེད་པའི་ལྷ་དང༌། གཉན་
རྣམས་ས་བདག་དང་ཀླུ་སོགས་ཐུན་མོང་གི་དབང་པོ་རྣམ་ལྔ་སྣང་ངོར་མངོན་
སུམ་དུ་མ་གྲུབ་པས་གབ་པ་དང་། དུས་གནད་དེ་དག་ནི་མཚོན་ཆའི་རྩེ་ལྟར་
ཤིན་ཏུ་རྣོ་ཞིང་། བཟང་ངན་གྱི་འབྲས་བུ་འཕྲལ་དུ་འབྱིན་ཐུབ་པའི་གནད་ཀྱི་
ཡང་རྩེ་ཡིན་པས་རྩེ་ཞེས་བྱ་ཞིང་། དེ་འདྲ་གབ་རྩེའི་གནད་གསང་གསལ་རྒྱས་
སུ་བསྟན་པའི་ཤེས་རིག་ཁྱད་པར་དུ་གྱུར་པ་དེ་ནི་འཕྲུལ་གྱི་མེ་ལོང་དང་འདྲ་
བས་ན་མཚན་ཡང་དེ་སྐད་དུ་གྲགས་པ་ཡིན།”(ཤོག་ ༡༤)ཞེས་གསུངས། དེ་
བཞིན་《སྐར་ནག་རྩིས་ཀྱི་ལོ་རྒྱུས་སྐོར》ལས་“ཆོས་རྒྱལ་སྲོང་བཙན་སྒམ་པོའི་སྐུ་
རིང་ནས་བཟུང་བོད་ལ་རྒྱ་ནག་གི་རྩིས་ལུགས་འགའ་ཞིག་ཕེབས་པའི་ལོ་རྒྱུས་
ཁུངས་བཙན་ལས་བྱུང་མོད། སྐབས་དེར་སྤར་ཁ་དང༌། སྨེ་བ། ས་བདག་
སོགས་ཀྱི་རྩིས་ལས་སྐུར་རྩིས་ཀྱི་སྐོར་ཅི་ཡང་མ་འགྱུར། དེ་ལ་རྒྱ་རྩིས་རྙིང་མ་
ཞེས་ཟེར་ཞིང་ཡོངས་གྲགས་ནག་རྩིས་ཞེས་བརྗོད་དོ། །”(ཤོག་ ༥༤༩)
ཞེས་འཁོད་པ་དེའི་ཐོག་ནས་དོན་དུ་རྒྱ་བཟའ་ཀོང་ཇོས་འབྱུང་རྩིས་ཀྱི་གབ་རྩིས་
བོད་དུ་ཐོག་མར་གདན་དྲངས་ཏེ་ལོ་ཙཱ་བ་ནམ་མཁའ་གཡུང་དྲུང་སོགས་ཀྱིས་
བོད་ཀྱི་སྐད་ཡིག་ཏུ་བསྒྱུར་ཏེ་དར་འགོ་བཙུགས་ཀྱང་། ལོ་ཙཱ་བ་ཚོའི་རྒྱའི་སྐད་
ཡིག་གི་ཆུ་ཚད་ཞན་པ་དང་། བསྟན་བཅོས་ཀྱི་དགོངས་དོན་གོ་བ་ལེན་མི་ཐུབ་
སྟབས་ནང་དོན་ཇི་མ་ཇི་བཞིན་བསྒྱུར་ཐབས་བྲལ་བས་རིམ་བཞིན་ཕན་མེད་དུ་
གྱུར་ཞེས་གསུངས། དེ་རྗེས་ཁྲི་སྲོང་ལྡེ་བཙན་གྱི་སྐུ་དུས་སུ་རྒྱ་རྩིས་བོད་དུ་དར་
ཚུལ་སྐོར་ལ་《ཚན་རིག་གི་སྒོ་ནས་དཔྱད་པའི་བོད་ཀྱི་སྐར་རྩིས་གོ་དོན》ལས་ ་
“ཁྲི་སྲོང་ལྡེའུ་བཙན་དུས་སུ་རྒྱ་ནག་གི་རྩིས་ཀྱི་སློབ་དཔོན་དུ་ཧཱར་ནག་པོ་བོད་
དུ་སྔ་ཕྱིར་ཐེངས་ གཉིས་ ཕེབས་ པ་ དང༌། དེའི་སློབ་མ་ཁྱུང་ནག་ ཤཀ་དར་
རྣམས་ཀྱིས་རྩིས་ གཞུང་དུ་མ་བརྩམས་ཞེས་ སོགས་དང༌། བསྟན་བཅོས་ བི་
དཀར་གྱི་ལེའུ་ཉི་ཤུ་པར་རྒྱ་ནག་ནས་དར་བའི་གཙུག་ལག་རྩིས་རིག་གི་མཚན་
， 605
ir
ir



ཐོ་བརྒྱ་ཙམ་བགྲང་ཡོད་པ་སོགས་ལ་བལྟས་ན་བོད་ཀྱི་སྐར་རྩིས་ཀྱི་འབྱུང་ཁུངས་
གཙོ་བོ་མ་ཧཱ་ཙི་ནའི་ཡུལ་མ་ཡིན་ནམ་ཞེ་ན། བཤད་པར་བྱ་སྟེ། ལོ་རྒྱུས་ལ་དེ་
ལྟར་བཀོད་ཡོད་མོད། - རྩིས་གཞུང་དེ་དག་གི་བརྗོད་བྱའི་ནང་དོན་དངོས་ལ་
བལྟ་དགོས་ཏེ། དེ་དག་གི་དཔེ་རྒྱུན་ཤིན་ཏུ་དཀོན་པས་མཚན་བྱང་ཙམ་ལ་
བལྟས་ན་མང་ཆེ་བ་འབྱུང་རྩིས་ནག་རྩིས་ཀྱི་ཕྱོགས་ཡིན་གྱི། སྐར་རྩིས་ཀྱི་
ཕྱོགས་འདྲ་བ་ཉུང་ཟད་ཙམ་ལས་མེད། · རྒྱ་བཟའི་གོང་ཁུག་མན་ངག་སྙིང་
ནོར་” ཞེས་ པ་དེའི་བརྗོད་བྱ་དངོས་ལ་ལོ་ རྒན་དྲུག་ཅུ་དང་ སྤར་ཁ་བརྒྱད་
བསྡེབས་ནས་ཚེ་རབས་ལས་རྩིས་འབའ་ཞིག་ལས། ལོ་ཐོ་བཟོ་བ་ལ་མེད་དུ་མི་
རུང་བའི་ཟླ་བ་ཆེ་ཆུང་དང་ཟླ་བཤོལ་འདོད་ཚུལ་སོགས་སྣེ་མོ་ཙམ་ཡང་མི་སྣང་
ངོ༌། །”(སྤྱི་ལོ 1982བོད་ལྗོངས་ཞིབ་འཇུག་དེབ་ དང་པོ་ ཤོག་ ༥༡）ཞེས་
གསུངས། གོང་གསལ་དེ་དག་གི་ཐོག་ནས་གནམ་རི་སྲོང་བཙན་གྱི་སྐུ་དུས་
དང་། ཁྱད་པར་དུ་ཀོང་ཇོ་རྣམ་གཉིས་ཀྱིས་སྐུ་དུས་སུ་རྒྱ་རྩིས་བོད་དུ་གདན་
དྲངས་ནས་དར་བ་མཛད་ཀྱང་སྐབས་དེར་སྐད་ཡིག་སོགས་ཀྱི་འགོག་རྐྱེན་མང་
བས་ལོ་ཟླ་ཞག་གསུམ་གྱི་འབྱུང་ཁམས་དང་། : སྤར་ཁ། སྨེ་བ། ལོ་རྒན་དྲུག་ཅུ།
ཚེ་རབས་ལས་རྩིས། ས་བདག ཀླུ་གཉན་ལ་ སོགས་ནག་རྩིས་ཀྱི་ནང་དོན་
འབའ་ཞིག་བོད་དུ་དར་བ་ཙམ་ལས་སྐར་རྩིས་ཀྱི་གཞུང་ལུགས་རྩ་བའི་ཆ་ནས་
མ་དར་བ་གསལ་བར་རྟོགས། སྐབས་དེར་སྐར་རྩིས་རྒྱ་ནག་ནས་བོད་དུ་དར་
མི་ཐུབ་པའི་རྒྱུ་མཚན་གཙོ་བོ་ཞིག་ནི། མཁས་པའི་དབང་པོ་ལོ་རྒྱུས་སྨྲ་བ་པོ་
ཧྥན་འུན་ལཱན་གྱིས་བརྩམས་པའི་《ཀྲུང་གོའི་ལོ་རྒྱུས་ཆེན་མོ》ཡི་ནང་དུ་ཐང་
རྒྱལ་རབས་སྐབས་སུ་རྒྱ་གར་འཕགས་པའི་ཡུལ་ནས་སྐར་རྩིས་ཀྱི་བསྟན་བཅོས་
མང་པོ་རྒྱ་ནག་ཏུ་དར་ལུགས་སྐོར་གསལ་བར་འཁོད་པར་གཞིགས་ན། ཟས་ཁ་
རུ་ཟ་བར་ལམ་ལྟག་ཁུང་ཟེར་བའི་གནའ་གཏམ་ལྟར། རྒྱ་བོད་ལོ་པཎ་མང་
པོའི་བཀའ་དྲིན་ལས་སྐར་རྩིས་ཀྱི་གཞུང་ལུགས་མང་པོ་འཕགས་ཡུལ་ནས་བོད་
དུ་ཐད་དཀར་དར་བ་ཡིན་པ་རིག་པས་དཔྱད་ཐུབ། །
606



དེ་ནས་ལོ་རྒྱུས་དུས་རབས་སོ་སོར་རྒྱ་རྩིས་བོད་དུ་རིམ་བཞིན་དར་བ་ལས།
རྒྱ་རྩིས་ཀྱི་ཧྭང་ལིའི་ལོ་ཐོ་དང་ཉི་ཟླ་གཟའ་འཛིན་བརྟག་ཚུལ་གྱི་གཞུང་ལུགས་
བོད་དུ་ཐོག་མར་དར་ཚུལ་ནི། 《ཚན་རིག་གི་སྒོ་ནས་དཔྱད་པའི་བོད་ཀྱི་སྐར་
རྩིས་གོ་དོན》ལས་“ ཧྲང་ལིའི་ལོ་ཐོ་བཟོ་ཚུལ་དང་ཉི་ཟླ་གཟའ་འཛིན་བརྟག་
ཚུལ་བཅས་ཆ་ཚང་བ་ཇི་བཞིན་བོད་དུ་བསྒྱུར་བའི་ཐོག་མ་ནི། ཁང་ཞི་ཁྲི་ལོ་ང་
བཞི་པ་རབ་བྱུང་བཅུ་གཉིས་པའི་ཤིང་ལུག་སྤྱི་ལོ་1714ལོར་དཔར་དུ་བཏབ་
པའི་འཇམ་དབྱངས་བདེ་ལྡན་རྒྱལ་པོས་མཛད་པའི་རྒྱ་རྩིས་བོད་ཡིག་ཏུ་བསྒྱུར་
ཞེས་བྱ་བ་སྟེ་ད་ལྟ་ཡོངས་གྲགས་ལ་རྒྱ་རྩིས་ཆེན་མོ་ཞེས་བྱ་བ་ཤོག་ལྷེ་མདའ་ཚད་
མ་བརྒྱད་བརྒྱ་བདུན་ཅུ་ཅན་དེ་ཉིད་ལ། གཞུང་དེ་ཧ་ཅང་རྒྱ་ཆེ་བ་མ་ཟད།
ལག་ལེན་གྱི་འགྲོ་ལུགས་ཀྱང་བོད་ལ་ལོ་བརྒྱ་ཕྲག་བདུན་གྱི་བར་དུ་གོམས་པའི་
ཚུལ་དང་ཆེས་མི་འདྲ་བས་བོད་དུ་སྤེལ་དཀའ་ཙམ་བྱུང་། དེའི་རྗེས་བོད་དུ་
དར་ཚུལ་ནི། བཀྲ་ཤིས་འཁྱིལ་གྱི་རྡོར་གྲྭ་ཚང་གི་ལོ་ཐོའི་བསྟན་རྩིས་སྐབས་སུ།
གནམ་སྐྱོང་ཆེན་ལུང་ཁྲི་ལོ་དགུ་པའི་སྟེང༌(སྤྱི་ལོ1799) མཁས་དབང་པེ་ཅིང་
རྩིས་རམས་པས། ། རབ་ཉི་ཤིང་བྱི་རྩིས་མགོ་བཟུང་། ། དུས་འཁོར་སྐར་རྩིས་
དང་བསྟུན་པར། ། འབྲི་བསུབ་རི་མོའི་ལམ་དུ་བསྒྱུར། ། རྒྱ་རྩིས་སྙིང་པོ་
བསྡུས་པར་ གྲགས་” ཞེས་དང་། གཞུང་དེ་ཉིད་ཀྱི་མཛད་བྱང་དུ་ “ འདི་ནི་
དཔའ་རིས་མཱ་ཡང་དགོན་གྱི་རྩིས་རིག་པ་བཟོད་པ་རྒྱལ་མཚན་གྱིས། སློབ་
དཔོན་མཁས་པའི་ངག་སྒྲོས་ལ་བརྟེན་ནས། ཙི་ནའི་རྩིས་གཞུང་ཇི་བཞིན་དོན་
འགྱུར་བྱས་ནས་བྲིས་པ་”ཞེས་བྱུང་ངོ༌། ། དེ་ནས་རབ་བྱུང་བཅུ་བཞི་པའི་ཤིང་
བྱི་(སྤྱི་ལོ 1869) ཚུན་ལ་“འཇམ་དབྱངས་མཆོད་པའི་མེ་ཏོག” དང་“འཇམ་
དབྱངས་འཛུམ་ཟེར་”སོགས་ལུགས་འདིའི་རྩིས་གཞུང་ལྷུགས་པར་བྱུང་སྟེ་བོད་
དུ་དར་ཁྱབ་ཆེ་བར་གྱུར། ལྷག་པར་དུ་གཟའ་འཛིན་བརྟག་པ་ལ་བློས་གྲོས་
ཞིབ་མོས་ལན་མང་བརྟགས་ཏེ། རྒྱ་རྩིས་ལ་བཤད་པ་ཕལ་ཆེར་ཐིག་པོ་བྱུང་
ཞེས་མཁས་མང་གིས་བསྔགས་སོ། །” (སྤྱི་ལོ1982བོད་ལྗོངས་ཞིབ་འཇུག་
607



དེབ་དང་པོ་ཤོག་༥༣）ཞེས་གསུངས་པ་ལྟར། གོང་མ་ཁང་ཤིའི་སྐབས་སུ་རྒྱ་
ནག་གི་ཧུང་ལིའི་ལོ་ཐོ་བཟོ་སྟངས་དང་ཉི་ཟླ་གཟའ་འཛིན་སོགས་ཀྱི་རྩིས་རིག་
བསྟན་བཅོས་《རྒྱ་རྩིས་ཆེན་མོ》བོད་ཀྱི་སྐད་ཡིག་ཏུ་ཐོག་མར་བསྒྱུར་བ་དང་
བོད་དུ་བསྟན་བཅོས་དེ་རིགས་ཇི་ལྟར་དར་བའི་སྐོར་གསལ་བར་བསྟན། །
འོན་ཀྱང་《རྒྱ་རྩིས་ཆེན་མོ》ཇི་ལྟར་བརྩམས་པ་དང་བརྗོད་ཆ་གཙོ་བོའི་
སྐོར་ལ། བོད་རིགས་རྩིས་རིག་མཁས་ཅན་གྱིས་བརྩམས་པའི་《སྐར་ནག་རྩིས་
ཀྱི་ལོ་རྒྱུས་སྐོར》ལས་“ད་ལྟ་རྒྱ་རྩིས་ཆེན་མོར་གྲགས་པའི་གཞུང་ལུགས་འདིའི་
ཁུངས་ནི་གོང་དུ་བརྗོད་པའི་རྒྱ་ནག་ཏུ་དར་བའི་ལོ་ཐོའི་གཞུང་ལུགས་གང་ཡང་
མིན། འདི་ནི་རྒྱུའི་སྲོལ་རྒྱུན་གྱི་ལོ་ཐོའི་གཞུང་གང་དང་མི་འདྲ་བའི་ཡོ་རོབ་
པའི་རིག་པའི་གཞུང་ལུགས་དེང་སྐབས་གནམ་རིག་ཆ་ལག་ཏུ་གཏོགས་པ་ཡིན་
ནོ། །”(ཤོག་༥༥༦)ཞེས་གསུངས། འདི་ནི་མིང་རྒྱལ་རབས་ཀྱི་ཐོག་མའི་
དུས་སུ་རྒྱ་ནག་ལུགས་ཀྱི་རྒྱུན་སྲོལ་གྱི་རྩིས་རང་དར་བ་དང་། དེ་ནས་མིང་རྒྱལ་
རབས་ཀྱི་དུས་མཇུག་ནས་དབྱི་ཏཱ་ལི་སོགས་ཡོ་རོབ་གླིང་གི་རྩིས་རིག་མཁས་པ་
མང་པོ་རྒྱ་ནག་ཏུ་འབྱོར་ཏེ་ཉི་མ་ལྟེ་བར་འཛིན་པའི་ནུབ་ཕྱོགས་ཀྱི་རྩིས་རིག་
བསྟན་བཅོས་དང་སྔོན་ཐོན་གྱི་རྒྱང་ཤེལ་སོགས་འཕྲུལ་ཆས་གསར་པ་མང་པོ་
དར་བས་རྒྱ་རྩིས་ལའང་རྩ་བའི་རང་བཞིན་ལྡན་པའི་འགྱུར་ལྡོག་ཆེན་པོ་བྱུང་།
དུས་རབས་བཅུ་དྲུག་པ་ནས་བཟུང་ནུབ་གླིང་གི་རྩིས་གསར་རྒྱ་ནག་ཏུ་དར་ཆེ་
བས་《རྒྱ་རྩིས་ཆེན་མོ》བོད་དུ་དར་དཀའ་བ་བྱུང་བ་དང༌། རྒྱ་རྩིས་ཆེན་མོ་ནི་
རྒྱ་ནག་ཏུ་དར་བའི་ལོ་ཐོའི་གཞུང་གང་ཡང་མིན་ཟེར་བའི་རྒྱུ་མཚན་ནི་གསལ་
པོར་རྟོགས་ཐུབ། མདོར་ན། རྒྱ་བཟའ་ཀོང་ཇོ་རྣམ་གཉིས་ཀྱི་སྐུ་དུས་ནས་
བཟུང་རྒྱ་ནག་གི་རྩིས་རིག་བསྟན་བཅོས་འབའ་ཞིག་བོད་དུ་བསྒྱུར་ནས་དར་
བར་ མཛད་ ཀྱང་། བོད་ དུ་ དར་ ཐུབ་ པའི་ རྩིས་ རིག་ འབྱུང༌ ཁམས་ དང་།
གཟའ་སྐར། སྤར་ཁ། སྨེ་བ། ལོ་རྒན་དྲུག་ཅུ། དུས་ཚིགས་ཉེར་བཞི། ཉི་ཟླ་
གཟའ་འཛིན། རྒྱ་ནག་ གླང་ རྩིས། ཚེ་ རབས་ ལས་ རྩིས། དགུ་འདྲེན་ པ།
608



གཤིན་རྩིས་ལ་སོགས་པ་གཙོ་བོ་ནག་རྩིས་དར་ཁྱབ་ཆེ་བ་བྱུང་བ་བཅས་སོ། །
༣. འཕགས་ཡུལ་ནས་དུས་འཁོར་བོད་དུ་ཇི་ལྟར་དར་བའི་སྐོར།
སྤྱིར་ན་དཔལ་དུས་ཀྱི་འཁོར་ལོའི་གཞུང་ལུགས་ནི་ཐོག་མར་སངས་རྒྱས་
ཞལ་བཞུགས་པའི་སྐབས་སུ་འཕགས་ཡུལ་དུ་དར་བ་དང༌། དེ་ནས་མེ་ཡོས་(སྤྱི་
ལོ1027)ལོར། གྱི་ཇོ་ལོ་ཙཱ་བ་ཟླ་བའི་འོད་ཟེར་གྱིས་བོད་དུ་གདན་དྲངས།
དུས་འཁོར་གྱི་ནང་དོན་གཙོ་བོ་ནི། ཕྱི་སྣོད་ཀྱི་འཇིག་རྟེན་ཁམས་ཀྱི་ཉི་ཟླའི་གོ་
ལ་དང་རྒྱུ་སྐར་གོ་ལ་སོགས་ཀྱི་འཁོར་འགྲོས་དང༌། དེ་བཞིན་མི་ཡི་ལུས་ཀྱི་
འབྱུང་ཁམས་ལྔའི་ཆོས་ཉིད་དང༌། རྩ་རླུང་ཐིག་ལེ་སོགས་ཇི་ལྟར་ཆགས་ཚུལ་
ཟུང་དུ་འབྲེལ་ནས་གསལ་བར་བསྟན་པའི་གཞུང་ལུགས་གལ་ཆེན་ཞིག་ཡིན།
མེ་ཡོས་(སྤྱི་ལོ1027)ལོར་དུས་འཁོར་བོད་དུ་གདན་དྲངས་པ་དེ་ལོ་འགོར་རྩིས་
ཏེ་རབ་བྱུང་སྐོར་གཅིག་འགོ་ཚུགས་པའི་རྩིས་སྲོལ་དར། དུས་འཁོར་བོད་དུ་
གདན་དྲངས་ནས་ཇི་ལྟར་བསྒྱུར་བའི་སྐོར་མཁས་པ་སོ་སོའི་དགོངས་ཚུལ་མི་
མཐུན་པ་ཡོད་རུང་། སྤྱིར་ན་དཔལ་ལྡན་དུས་འཁོར་གྱི་གཞུང་ལུགས་བོད་དུ་
བསྒྱུར་ཏེ་གྲགས་ཆེ་བ་ནི་བཀའ་འགྱུར་སྔགས་ཕྱོགས་ཀ་པའི་ནང་དུས་འཁོར་རྩ་
རྒྱུད་སོགས་ལེ་ཚན་ཁག་བདུན་དང་། བསྟན་འགྱུར་སྔགས་ཕྱོགས་པོད་ལྔ། དེ་
བཞིན་དུས་འཁོར་རྩ་རྒྱུད་ཀྱི་འགྲེལ་པ་སོགས་ལེ་ཚན་བཞི་བཅུ་ཞེ་བརྒྱད་ཙམ་
ཡོད་པ་རྣམས་གྱི་ཇོ་ལོ་ཙཱ་བ་ཟླ་བའི་འོད་ཟེར་དང་། འབྲོ་ལོ་ཙཱ་བ་ཟླ་བ་མགོན་
པོ། རྭ་ལོ་ཙཱ་བ་ཆོས་རབ་སོགས་ཀྱིས་བོད་ཀྱི་སྐད་ཡིག་ཏུ་བསྒྱུར།《སྐར་ནག་
རྩིས་ཀྱི་ལོ་རྒྱུས་སྐོར》ལས་“དེ་ཡང་དེང་སང་བོད་ཕལ་ཆེ་བ་རྣམས་འདོད་པའི་
མེ་མཁའ་རྒྱ་མཚོ་ལ་འདས་ལོ་བསྲེ་བའི་ཐོག་མའི་རབ་བྱུང་མེ་ཡོས་ལ། གྱི་ཇོ་ལོ་
ཙཱ་བ་ཟླ་བའི་འོད་ཟེར་གྱིས་དུས་འཁོར་ཞབས་གཉིས་པ་ཤི་བྷ་དྲ་བོ་དྷི་སྤྱན་
དྲངས། སྤུ་རེངས་ཀྱི་ཞང་སྟོན་གསལ་བ་ཤེས་རབ་ཀྱིས་ཡོན་བདག་བྱས་ཏེ་རྒྱུད་
འགྲེལ་གྱི་ཇོ་འགྱུར་དང༌། བསོད་སྙོམས་པས་མཛད་པའི་སྙིང་པོ་རྒྱན་བསྒྱུར།
609



ལོ་པཎ་གཉིས་ཀས་སློབ་མ་ལོ་ཆུང་རྣམས་ལ་རྒྱུད་འགྲེལ་དུམ་བུར་བགོས་ནས་
བསྒྱུར་དུ་བཅུག་པས་འགྱུར་མངས་སུ་གྲགས་པ་བྱུང༌། དེ་ནས་མེ་མོ་བྱ་ཡི་ལོ་ལ་
ལྷ་བཙུན་བྱང་ཆུབ་འོད་ཀྱི་བཀའ་ལུང་གིས་པཎྜི་ཏ་དཱ་ན་ཤི་སྤྱན་དྲངས། རྨ་
དགེ་བའི་བློ་གྲོས་ཀྱིས་བསྒྱུར་བཅོས། དེ་ནས་མང་འོར་བྱང་ཆུབ་ཤེས་རབ།
བློ་གྲོས་སྙིང་པོ་དང་། བསོད་ནམས་ཡེ་ཤེས་རྣམས་ཀྱི་འགྱུར་བྱུང་། དེ་ནས་
ཞང་སྦ་ཆུང་བས་སྦྱིན་བདག་བྱས་ཏེ་འབྲོ་འགྱུར་བྱུང་ཞེས་དུས་འཁོར་བ་ཆོས་
ཤེས་ཀྱིས་གསུངས། འདིའི་གོང་རོལ་དུ་འགོས་ཁུག་པ་ལྷས་བཙས་ཀྱིས་ཀྱང་
འགྱུར་མཛད་དོ། དེ་ནས་ལྕེ་དོམ་སྒང་པས་སྦྱིན་བདག་བྱས་ཏེ་འ་ཞ་རྒྱ་གར་
བརྩེགས་ཀྱིས་འབྲོ་འགྱུར་བཅོས། དེ་ནས་གཉན་ལོ་ཙཱ་བ་དར་མ་གྲགས་ཀྱིས་
རྒྱུད་འགྲེལ་དང་། རྒྱུད་ཕྱི་མ་བསྒྱུར། རྒྱ་གར་དུ་ནཱ་ལེནྡར་ལྡི་རི་ཆོས་གྲགས་
ཀྱིས་བསྡུས་རྒྱུད་དང་། ཙཱ་མིས་འགྲེལ་ཆེན་བསྒྱུར། དེ་ནས་རོང་གླིང་ལོ་ཙཱ་བ་
རྡོ་རྗེ་དབང་ཕྱུག སྟེང་པ་ལོ་ཙཱ་བ། ག་རོད་ཚུལ་ཁྲིམས་འབྱུང་གནས། རྭ་
ཆོས་རབ། ཆག་ཆོས་རྗེ་དཔལ། ཤོང་སྟོན་རྡོ་རྗེ་རྒྱལ་མཚན། ཡར་ཀླུངས་
ཤུད་ཀེ་གྲགས་པ་རྒྱལ་མཚན། དཔང་བློ་གྲོས་བརྟན་པ། དཔང་གི་སློབ་མ་མ་
ཏི་རྣམ་གཉིས་ལ་སོགས་པ་བྱུང་སྟེ་གླེགས་བམ་གཅིག་ལ་དུས་ཀྱི་འཁོར་ལོ་ཁོ་ན་
སྒྱུར་བྱེད་མང་ངོ། །”(ཤོག་༦༧)ཞེས་གསུངས། དེ་བཞིན་ལོ་རྒྱུས་ཡིག་
རིགས་འགའ་ཞིག་ཏུ་བཀོད་པར་གཞིགས་ན། སྔ་རྗེས་སུ་ལོ་ཙཱ་བ་ཉི་ཤུ་རྩ་ལྔ་
ཙམ་གྱིས་དུས་འཁོར་རྩ་འགྲེལ་བོད་དུ་བསྒྱུར་ཞེས་གསུངས། འོན་ཀྱང་《ཚན་
རིག་གི་སྒོ་ནས་དཔྱད་པའི་བོད་ཀྱི་སྐར་རྩིས་གོ་དོན》ལས་“ རབ་བྱུང་དང་པོའི་
མེ་ཡོས་(སྤྱི་ལོ1027)ནས་བཟུང་དུས་འཁོར་གྱི་གཞུང་རིམ་གྱིས་བོད་དུ་བསྒྱུར་
ཏེ། རྩ་ རྒྱུད་ ནི་ དུམ་ བུ་ གཅིག་ སྟེ་ དབང་ མདོར་ བསྟན་ ཙམ་ ལ་ མ་ བསྒྱུར།
བསྡུས་རྒྱུད་ཡོངས་རྫོགས་དང་འགྲེལ་པ་དྲི་མེད་འོད་བཅས་བོད་དུ་བསྒྱུར་ཀྱང་།
གཞུང་རྣམ་དག་ཡིན་མིན་གྱི་རྩོད་ལངས་པས་རེ་ཞིག་ཆེས་ཆེར་མ་དར། དེ་
ནས་ལོ་ངོ་སུམ་བརྒྱ་ཙམ་སོང་བའི་རྗེས་སུ་རབ་བྱུང་ལྔ་པར་ཀརྨ་པ་རང་བྱུང་རྡོ་
610



རྗེས་ཧོར་གྱི་རྒྱལ་པོ་ལ་དུས་འཁོར་དབང་ཆེན་བསྐུར། རྩིས་གཞུང་ཀུན་ལས་
བཏུས་པ་བརྩམས། (སྤྱི་ལོ1318) བུ་སྟོན་རིན་ཆེན་གྲུབ་ཀྱིས་ རྩིས་གཞུང་
མཁས་པ་དགའ་བྱེད་བརྩམས། (སྤྱི་ལོ1326）དེ་ནས་བཟུང་སྟེ་རྩོད་པ་ཞི་བར་
གྱུར་ཏེ་རྒྱུད་དེ་རྒྱ་ཆེར་སྤེལ”(ཤོག་༥༠)ཞེས་གསུངས་པ་ལྟར་ན། དུས་འཁོར་
བོད་དུ་བསྒྱུར་ལུགས་སྐོར་ལ་སྐབས་དེར་མཁས་པ་སོ་སོའི་གཟིགས་ཚུལ་མི་འདྲ་
བ་མང་པོ་ཡོད་པ་གསལ་པོར་མཐོང་། །
དེ་ནས་དུས་འཁོར་བོད་དུ་དར་བའི་རྗེས་སུ་དུས་འཁོར་ལ་དབང་ཁྲིད་
དང༌། བཤད་རྒྱུད་མན་ངག་ཐམས་ཅད་སྐྱེས་ཆེན་དམ་པ་གཅིག་ལ་གཅིག་
བརྒྱུད་ཀྱིས་མཁས་པ་སོ་སོའི་བཀའ་སྲོལ་མི་འདྲ་བ་མང་དུ་བྱུང་བ་སྟེ། བཤད་
བརྒྱུད་དང་སྒྲུབ་བརྒྱུད་ཀྱི་བཀའ་སྲོལ་ཤིན་ཏུ་རྒྱ་ཆེ་བ་རྭ་ལུགས་དང༌། འབྲོ་
ལུགས་རྣམ་གཉིས་ཕུད། གྱི་ཇོ་ལུགས་དང་། ཙཱ་མི་ལུགས། ཤཱཀྱ་ཤྲི་ལུགས།
ཆག་ལུགས། ཤ་ཝ་རི་དབང་ཕྱུག་གི་མན་ངག་གི་ལུགས་བཅས་ལྔ་བྱུང་ སྟེ་
མཁས་པ་སོ་སོའི་རང་ལུགས་ལྟར་དུས་འཁོར་གྱི་བསྟན་པ་རྒྱ་ཆེར་སྤེལ། །
མདོར་ན། སངས་རྒྱས་དགོངས་པ་མྱ་ངན་ལས་འདས་ནས་མི་ལོ་ཆིག་
སྟོང་བརྒྱ་དང་བདུན་ཅུ་དོན་གཅིག་ལོ་ སྟེ་བོད་མེ་ཡོས་ (སྤྱི་ལོ 1027) ལོར།
བོད་དུ་ཐོག་མར་པཎྜི་ཏ་ཤྲཱི་བྷ་དྲ་བོ་དྷི་དང་། གྱི་ཇོ་ལོ་ཙཱ་བ་ཟླ་བའི་འོད་ཟེར་
གྱིས་རྒྱུད་འགྲེལ་བསྒྱུར་ནས་དབང་དང་བཤད་སྒྲུབ་མན་ངག་གི་སྲོལ་གསར་དུ་
བཏོད། དེ་ནས་ཕྲོམ་ལོ་ཙཱ་བ་པདྨ་འོད་ཟེར་གྱིས་སློབ་དཔོན་གྱི་ཇོ་ལོ་ཙཱ་བའི་
གསུང་ཇི་ལྟ་བ་བཞིན་བཀོད་པའི་སྦྱོར་དྲུག་གི་ཡི་གེ་མཛད་དེ། མུག་སྟོན་བི་
ཌཱུརྱ་ལ་བརྒྱུད། དེས་ལྷོ་པ་ཆོས་ལྡན་དང༌། དོལ་པོ་མགོན་པོ། ཀུན་སྤངས་
ཆེན་པོ། ཀུན་མཁྱེན་འཕགས་འོད། བུ་སྟོན་རིན་པོ་ཆེ། རྗེ་བཙུན་དཔལ་
ཆེན་པོ། ཆོས་རྗེ་ཡེ་ཤེས་དཔལ་ཡབ་སྲས་རྣམ་གཉིས། སྨིན་རི་བ་རིན་ཆེན་
ཆོས་ཀྱི་རྒྱལ་པོ་སོགས་ལས་རིམ་པར་བརྒྱུད་པའི་གྱི་ཇོའི་ལུགས་དང༌། དེ་ནས་
རྭ་ཆོས་རབ་ཀྱིས་རྭ་ལུགས་ཀྱི་ བཀའ་ གདམས་མན་ངག་རྣམས་ལེགས་ པར་
611
8



གསན་རྗེས་དུས་འཁོར་གསན་ཆེད་བལ་པོ་པཎྜི་ཏ་ས་མནྟ་ཤྲཱིའི་དྲུང་ནས་རྒྱུད་
འགྲེལ་གསན། པཎྜི་ཏ་བོད་དུ་གདན་དྲངས་ཏེ་ རྒྱུད་འགྲེལ་མན་ངག་དང་
བཅས་པ་བསྒྱུར་ནས་བཤད་སྒྲུབ་ཀྱི་བསྟན་པ་སྤེལ། དེ་ནས་རྭ་ཡེ་ཤེས་སོགས་
ལ་རིམ་བཞིན་སྤེལ་བའི་རྭ་ལུགས། འབྲོ་ལོ་ཙཱ་བ་ཤེས་རབ་གྲགས་ཀྱིས་ཁ་ཆེ་ཟླ་
བའི་མགོན་པོའི་ཞབས་ལ་གཏུགས་ནས་གསེར་སྲང་བརྒྱ་དང་དར་གོས་སོགས་
དངོས་པོ་མང་དུ་ཕུལ། ཆོས་ནན་གྱིས་ཞུས་པས། དུས་འཁོར་གྱི་དབང་བསྐུར་
ཞིང་རྒྱུད་འགྲེལ་ཚར་གཅིག་གསུངས། མཆོག་མི་འགྱུར་བའི་ལེའུ་ཕུད་པའི་
རྒྱུད་འགྲེལ་ ཡོངས་ རྫོགས་ བསྒྱུར། དབང་དང་ བཤད་ སྒྲུབ་ མན་ ངག་དང་
བཅས་པ་རྒྱས་པར་མཛད་དེ། འབྲོ་ལུགས་པའི་སྲོལ་དར་ཞིང་རྒྱས་པར་སྤེལ།
དེ་ནས་ཙཱ་མི་སངས་རྒྱས་གྲགས་ཀྱིས་དུས་ཞབས་པ་ལ་གཏུགས་ནས་དུས་འཁོར་
གསན་ཏེ་འགྲེལ་ཆེན་བསྒྱུར། ལོ་ཙཱ་བའི་བོད་ཀྱི་སློབ་མ་རྒ་ལོ་ཙཱ་བ་དང༌། རོང་
གླིང་ལོ་ཙཱ་བ། སྟེང་པ་ལོ་ཙཱ་བ། སེ་ལོ་ཙཱ་བ། ར་བྱིད་ལོ་ཙཱ་བ། བ་རི་ལོ་ཙཱ་བ་
སོགས་བཤད་རྒྱུན་རིམ་བཞིན་སྤེལ་བའི་ཚྭ་མི་ལུགས། དེ་ནས་པཎ་ཆེན་ཤཱཀྱ་
ཤིའི་ལུགས་དང་། སྒྲ་བསྒྱུར་གྱི་རྒྱལ་པོ་ཆག་ལོ་ཙཱ་བ་ཆོས་རྗེ་དཔལ་གྱི་ཆག་
ལུགས། ཤ་བ་རི་དབང་གི་མན་ངག་ལུགས་སོགས་དར། ཁྱད་པར་དུ་རབ་
བྱུང་བཅུ་གཉིས་པའི་མེ་ཡོས་(སྤྱི་ལོ1687)ལོར་སྡེ་སྲིད་སངས་རྒྱས་རྒྱ་མཚོས་བཻ་
དཀར་མ་བུ་གཡའ་སེལ་དང་བཅས་པ་བརྩམས། རབ་བྱུང་བཅུ་གཉིས་པའི་
ཤིང་རྟ་(སྤྱི་ལོ1714)ལོར། སྨིན་གྲོལ་ལོ་ཆེན་དྷརྨ་ཤིས་ཉིན་བྱེད་སྣང་བ་
བརྩམས། བསྟན་བཅོས་དེ་གཉིས་ད་ལྟ་རྩིས་རིག་མཁས་ཅན་རྣམས་ཀྱི་སྐར་
རྩིས་གཞུང་ལུགས་རིག་ལྡན་སྙིང་ཐིག་གི་ཁུངས་གཏུགས་སའི་རྩ་བར་བརྩིས།
མདོར་ན། རྒྱ་བོད་ལོ་པཎ་རིམ་བྱོན་གྱི་ཐུགས་རྗེའི་བཀའ་དྲིན་ལས་དུས་འཁོར་
གྱི་བསྟན་པ་དར་ཞིང་རྒྱས་པར་སྤེལ། བོད་ཀྱི་རྩིས་རིག་མཁས་པ་མང་པོས་
རྩིས་རིག་བསྟན་བཅོས་གཞུང་ལུགས་མང་དུ་བརྩམས། གངས་ཅན་བོད་ཀྱི་
ཡུལ་དུ་སྐར་ནག་རྩིས་ཀྱི་བསྟན་པའི་ཉི་མ་ཤར་བ་བཅས་སོ། །
612



གསུམ། སྐར་ནག་རྩིས་ཀྱི་བརྗོད་བྱ་གཙོ་བོའི་སྐོར། །
སྐར་ནག་རྩིས་ཀྱི་བཀའ་བསྟན་གཞུང་ལུགས་ནི་ལོ་རྒྱུས་ཡུན་རིང་བ་དང་།
ནང་དོན་ཕུན་སུམ་ཚོགས་ལ་གཏིང་ཟབ་ཅིང་རྒྱ་ཆེ་བ་ཞིག་ཡིན་པས་འདིར་རེ་
རེ་བཞིན་ཞིབ་གསལ་བརྗོད་པར་དཀའ་བའི་གནས་སུ་གྱུར། གཤམ་དུ་བརྗོད་
བྱ་གཙོ་བོའི་ནང་དོན་རགས་ཙམ་བཀོད་པ་འདི་ལྟར། །
རྩིས་རིག་ནི་ལེ་ཚན་གོང་མར་སྨོས་ པ་ལྟར། གཙོ་བོ་ནི་གཟའ་དང་།
ཚེས། སྐར་མ། སྦྱོར་བ། བྱེད་ལས་ཏེ་རྩིས་ཀྱི་ཡན་ལག་ལྔ་དང༌། གཟའ་ལྔ་
དང་། ཁྱིམ། ལོངས་ སྤྱོད། ཞག་ གསུམ་ རྩིས། ཉི་ མ་ གཟའ་ འཛིན།
དབྱངས་འཆར། ལྔ་བསྡུས་བཅས་རྣམ་གྲངས་མང་དུ་གསུངས་ཤིང༌། དེ་ཡང་ .
ཐོག་མར་སྐར་མ་ནི་ཕལ་པའི་སྐར་མ་དུང་ཕྱུར་གཉིས། བྱེ་བ་བརྒྱད་དང་ས་ཡ་
ལྔ། ཡོད་པ་འཕྲུལ་མེད་གཞུང་ལས་བཤད་ཅེས་གསུངས་པ་ལྟར། སྤྱིར་ན་སྐར་
མའི་གོ་ལར་འཇིག་རྟེན་ཕལ་པའི་མིག་གིས་ངོས་བཟུང་ཐུབ་པའི་སྐར་མ་ནི་དུང་
ཕྱུར་གཉིས་དང་བྱེ་བ་བརྒྱད་དང་ས་ཡ་ལྔ་ཡོད་པ་གསལ་བར་བསྟན། འོན་
ཀྱང་སྐར་རྩིས་ཀྱི་གཞུང་ལུགས་ནང་གཙོ་བོ་རྒྱུ་སྐར་ཉི་ཤུ་རྩ་བརྒྱུད་ཀྱི་འཁོར་
འགྲོས་ལ་བལྟས་ཏེ་དུས་བརྟག་སོགས་གཏན་འཁེལ་བ་ཞིག་ཡིན། རྒྱུ་སྐར་ཉི་ཤུ་
རྩ་བརྒྱད་ནི། ཤར་དུ་༡. སྨིན་དྲུག་དྲུག་སྟེ་ཤིང་རྟའི་དབྱིབས། ༢. སྣར་མ་ལྔ་
སྟེ་ཤིང་རྟའི་འཕང་ལོ་འདྲ། ༣.མགོ་ལ་གསུམ་སྟེ་རི་དྭགས་མགོ་བོ་འདྲ། ༤.
ལག་ལ་གཅིག་སྟེ་ཐིག་ལེ་ལྟ་བུའོ། ༥. ནབས་སོ་གཉིས་ཏེ་རྐང་པ་འདྲ་བའོ།
༦. རྒྱལ་ ལ་ གསུམ་ སྟེ་ རིལ་ བའི་དབྱིབས། ༧. སྐག་ནི་ གཅིག་ སྟེ་ ཐིག་ལེའི་
དབྱིབས་དང་མཚུངས། ལྷོ་རུ། ༨. མཆུ་ལ་ལྔ་སྟེ་ཆུ་བོའི་མགུར། ༩. གྲེ་ནི་
གཉིས་ཏེ་རྐང་པ་འདྲ། ༡༠. དབོ་ལ་གྲངས་གཉིས་ཁྲི་ཡི་དབྱིབས། ༡༡. མེ་
བཞིའི་གྲངས་ལྔ་ལག་པ་འདྲ། ༡༢.ནག་པ་གཅིག་ཡིན་སྙིང་དང་འདྲ། ༡༣.
ས་རི་གཅིག་ཡིན་ཐིག་ལེ་འདྲ། ༡༤. ས་ག་བཞི་ཡིན་རྭའི་རྟེན་གྱི་མགོ་འདྲ།
613



ནུབ་ཏུ། ༡༥. ལྷ་མཚམས་བཞི་སྟེ་གླང་ཆེན་མགོ་དང་རྣ་བ་གཉིས། ༡༦.
སྣོན་ནི་གྲངས་གསུམ་ཐེམ་སྐས་འདྲ། ༡༧. སྣུབས་ནི་གྲངས་དགུ་ སྡིག་པའི་
གཟུགས། ༡༨.ཆུ་སྟོད་བཞི་སྟེ་བ་མཇུག་སྒྲེང་བ་འདྲ། ༡༩. ཆུ་སྨད་བཞི་སྟེ་
གླང་ཆེན་མཆོང་བ་འདྲ། ༢༠. གྲོ་བཞིན་གསུམ་སྟེ་རྔ་ཡི་དབྱིབས། ༢༡. བྱི་
བཞིན་གསུམ་སྟེ་བ་གླང་མགོ་བོ་འདྲ། བྱང་དུ། ༢༢. མོན་གྲེ་བཞི་སྟེ་བྱ་ཡི་
དབྱིབས། ༢༣.མོན་གྲུ་གཅིག་སྟེ་ཐིག་ལེ་འདྲ། ༢༩. ཁྲུམས་སྟོད་གཉིས་ཏེ་རྟ་
པ་འདྲ། ༢༥. ཁྲུམས་སྨད་གཉིས་ཡིན་རྐང་པའི་དབྱིབས། ༢༦. ནམ་གྲུ་སོ་
གཉིས་སྐར་མའི་ཚོགས། ༢༧. ཐ་སྐར་གསུམ་སྟེ་བྱ་མཆུ་འདྲ། ༢༨. བྲ་ཉེ་
གསུམ་སྟེ་མོ་མཚན་འདྲ་ཞེས་འདྲ་དཔེ་དང་སྦྱར་ནས་གསལ་བར་བསྟན། །
ཉི་མ་དང༌། ཟླ་བ། མིག་དམར། ལྷག་པ། ཕུར་བུ། པ་སངས། སྤེན་
པ་བཅས་རེས་གཟའ་བདུན་གྱི་རྩི་སྲོལ་འདི་ནི་སྤྱི་ལོའི་དུས་རབས་བདུན་པ་
བརྒྱད་པའི་ནང་འཛམ་གླིང་རྒྱལ་ཁག་གཞན་དུ་དར་ཆེ་བ་ཞིག་ཡིན། བོད་
དུའང་སྐབས་དེར་དར་ཆེ་བ་མ་ཟད། རེས་གཟའ་བདུན་གྱི་མིང་ཡང་བོད་སྐད་
རང་གི་ཐོག་ནས་བཏགས་པ་དེས་ཉི་ཟླའི་གོ་ལའི་འཁོར་འགྲོས་ལ་བརྟེན་ནས་
འབྱུང་བཞིའི་འགྱུར་བ་དང༌། དུས་བརྟག་གནམ་དཔྱད་སྔོན་དཔགས་བྱེད་
པའི་རྩིས་རིགས་འདི་ནི་བོད་ཀྱི་གནའ་བོའི་རྩིས་རིག་གི་མ་ལག་ཞིག་ཡིན་པ་
གསལ་བར་རྟོགས་ཐུབ། ཉི་མ་ཕུད་པའི་གཟའ་ལྔའི་གནས་སྟངས་ཐད་དུས་
འཁོར་ལུགས་ལ། གཟའ་མིག་དམར་དང༌། ཕུར་བུ། སྤེན་པ་གསུམ་ནི་ཉི་
མའི་གཡས་ཀྱི་ཡན་ལག་ཏུ་འགྱུར་བས་དྲག་གཟའ་ཞེས་དང་། ལྷག་པ་དང་པ་
སངས་གཉིས་ཉི་མའི་གཡོན་གྱི་ཡན་ལག་ཏུ་འགྱུར་བས་ཞི་བའི་གཟའ་ཞེས་བྱའོ་
ཞེས་གསུངས། དེ་མཚུངས་དེང་རབས་ཅན་གྱི་གནམ་རིག་འཕྲུལ་ཆས་ཀྱིས་
བརྟག་ཞིབ་བྱས་ པར་ གཞིགས་ན། རེས་གཟའ་མིག་དམར་དང་། ཕུར་བུ།
སྤེན་པ་གསུམ་གྱི་དཀྱིལ་འཁོར་ནི་ས་ཡི་གོ་ལ་ལས་ཆེ་བ་ཡོད་ལ། དེ་དག་དང་ཉི་
མའི་བར་ཐག་ནི་ས་ཡི་གོ་ལ་ལས་རིང་བ་དང༌། འཁོར་བགྲོད་ལམ་ནི་སའི་གོ་
614



ལའི་ཕྱི་རོལ་དུ་ཡོད་པ་ན་ཕྱི་གཟའ་ཞེས་དང་། ལྷག་པ་དང་པ་སངས་གཉིས་ཀྱི་
འཁོར་བགྲོད་ལམ་ནི་སའི་གོ་ལའི་ནང་རོལ་དུ་ཡོད་པས་ནང་གཟའ་ཞེས་ཟེར་
གསུངས་ཤིང་། །
ཞག་གསུམ་རྣམ་གཞག་ནི། དཔལ་ལྡན་དུས་འཁོར་གྱི་ལུགས་ལ་ལོ་ ཟླ་
ཞག་གསུམ་སོ་སོར་ཁྱིམ་དང་། ཉིན། ཚེས་བཅས་གསུམ་རེ་ཡོད་ཅིང་། ཁྱིམ་
ལོ་གཅིག་ལ་ཁྱིམ་ཟླ་བཅུ་གཉིས་དང་ཁྱིམ་ཞག་སུམ་བརྒྱ་དྲུག་ཅུ། དེ་མཚུངས་
ཚེས་ལོ་གཅིག་ལ་ཚེས་ཟླ་བཅུ་གཉིས། ཚེས་ཞག་སུམ་བརྒྱ་དྲུག་ཅུ། ཡང་ཉིན་
ལོ་གཅིག་ལ་ཉིན་ཟླ་བཅུ་གཉིས། ཉིན་ཞག་སུམ་བརྒྱ་དྲུག་ཅུ་ཆད་ལྷག་མེད་
པར་བཤར་ཞེས་གསལ་བར་བསྟན། དེ་ཡང་ཁྱིམ་ལོ་ནི། རྩིས་རིག་གཞུང་ལས།
ཉི་མ་རང་འགྲོས་ཀྱིས་རྒྱུ་སྐར་འཁོར་ལོ་རྫོགས་པར་སྤྱོད་པ་ལ་བརྟེན་ནས་ས་ལ་
དུས་བཞི་འཁོར་ཚུལ་གྱི་ཁྱིམ་བཅུ་གཉིས་རྫོགས་པར་འཆར་བ་ལ་ཁྱིམ་ལོ་ཞེས་
བཏགས་པའོ་གསུངས་ཤིང༌། ཚེས་ཟླ་ནི། ཟླ་བ་རྒྱུ་སྐར་འཁོར་ལོར་སྤྱོད་པའི་
སྒོ་ནས་འཇོག་པ་མ་ཡིན་ པར། ཟླ་བ་ཡར་ངོ་དང་མར་ངོའི་འཕེལ་གྲིབ་ལ་
བརྟེན་ནས་འཇོག་པ་ཡིན་སོགས་ཁྱིམ་ལོ་དང༌། ཚེས་ལོ། ཉིན་ལོ་བཅས་ཀྱི་
རྩིས་སྲོལ་གྱི་གཞུང་ལུགས་རྒྱས་པར་གསུངས་པ་སོགས་བཀྲ་ཤིས་ཤོག ། ། །
615



《བོད་ཀྱི་རིག་གནས་རྣམ་བཤད་བློ་གསལ་གཞོན་
ནུའི་དགའ་ཚལ་》གྱི་དཔྱད་གཞིའི་
ཡིག་རིགས་གཙོ་བོ་ཁག །
དང་པོ། བོད་ཡིག་གི་དཔྱད་གཞིའི་ཡིག་
རིགས་གཙོ་བོ་ཁག །
༡.《སྣང་སྲིད་བོན་གྱི་མཛོད་ཕུག་ཐམས་ཅད་འབྱུང་བའི་སྒོ་མོ》བོན་གྱི་
དཔེ་རྙིང་གྲགས་ཅན་བྲིས་མ།
༢.《དབུ་ནག་མིའུ་འདྲ་ཆགས》བོན་གྱི་དཔེ་རྙིང་གྲགས་ཅན། ་བྲིས་མ།
༢.དཔའ་བོ་གཙུག་ལག་ཕྲེང་བས་བརྩམས་པའི་《ཆོས་འབྱུང་མཁས་
པའི་དགའ་སྟོན》ཤིང་དཔར།
༩.《མདོ་གཟེར་མིག》(གཏེར་མ)ཀྲུང་གོའི་བོད་ཀྱི་ཤེས་རིག་དཔེ་སྐྲུན་
ཁང་། །
༥.《མདོ་འདུས》བྲིས་མ།
༦.《མདོ་དྲི་མེད་གཟི་བརྗིད》བོན་གྱི་བཀའ་འགྱུར་གྱི་ནང་གསེས་བྲིས་
མ།
༧. སྤ་བསྟན་རྒྱལ་བཟང་པོས་བརྩམས་པའི་《བསྟན་པའི་རྣམ་བཤད་
དར་རྒྱས་གསལ་བའི་སྒྲོན་མེ》ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་།
.ཤར་ཚ་བཀྲ་ཤིས་རྒྱལ་མཚན་གྱིས་བརྩམས་པའི་《ལེགས་བཤད་རིན་
616
，



ཆེན་གཏེར་མཛོད》ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་།
༩.《གངས་ཅན་རིག་བརྒྱའི་སྒོ་འབྱེད་ལྡེ་མིག》མི་རིགས་དཔེ་སྐྲུན་ཁང་།
༡༠. ཉང་ཉི་མ་འོད་ཟེར་གྱིས་བརྩམས་པའི་《ཆོས་འབྱུང་མེ་ཏོག་སྙིང་པོ་
སྦྲང་རྩིའི་བཅུད》བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
༡༡.རླངས་བྱང་ཆུབ་འདྲེ་བཀོལ་སོགས་ཀྱིས་བརྩམས་པའི་《རླངས་ཀྱི་
པུ་ཏི་བསེ་རུ་རྒྱས་པ》བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
༡༢. སྦ་ཡེ་ཤེས་དབང་པོ་སོགས་ཀྱིས་བརྩམས་པའི་《སྦ་བཞེད》བྲིས་མ།
༡༣. དཔལ་ཚུལ་གྱིས་བརྩམས་པའི་《གཡུང་དྲུང་བོན་གྱི་བསྟན་འབྱུང་
ཕྱོགས་བསྡུས》བོད་ལྗོངས་མི་དམངས་དཔེ་སྐྲུན་ཁང་། །
༡༤.《བཀའ་ཆེམས་བཀའ་འཁོལ་མ་རྒྱས་བསྡུས་ཁག་གཉིས》བྲིས་མ།།
༡༥.ཀོང་སྤྲུལ་ཡོན་ཏན་རྒྱ་མཚོས་མཛད་པའི་《ཤེས་བྱ་ཀུན་ཁྱབ》མི་
རིགས་དཔེ་སྐྲུན་ཁང་།
༡༦. བསྟན་པ་ རབ་བརྟན་གྱིས་བརྩམས་པའི་《བྲིས་འབུར་གཉིས་ཀྱི་
འབྱུང་བ་བརྗོད་པ》
༡༧.《ཏུན་ ཧོང་ ནས་ ཐོན་ པའི་ བོད་ ཀྱི་ གསོ་ རིག་ ཡིག་ ཆ་ བདམས་
བསྒྲིགས》
༡༨. འཇུ་མི་ ཕམ་དང༌ མཁྱེན་རབ་ནོར་བུ་ སོགས་ ཀྱིས་ བརྩམས་ པའི་
《གསོ་རིག་སྐོར་གྱི་རྒྱུན་མཁོ་གལ་ཆེ་བ་བདམས་བསྒྲིགས》མི་རིགས་དཔེ་སྐྲུན་
ཁང་།
༡༩.བྱམས་པ་འཕྲིན་ལས་ཀྱིས་བརྩམས་པའི་《ཀྲུང་གོའི་བོད་ཀྱི་གསོ་བ་
རིག་པ》ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་།
༢༠. དབང་འདུས་ ཀྱིས་རྩོམ་ སྒྲིག་བྱས་ པའི་《གསོ་ བ་ རིག་ པའི་ ཚིག་
མཛོད་གཡུ་ཐོག་དགོངས་རྒྱན》མི་རིགས་དཔེ་སྐྲུན་ཁང་།
617



༢༡.བྱམས་པ་འཕྲིན་ལས་ཀྱིས་བརྩམས་པའི་《གངས་ལྗོངས་གསོ་རིག་
བསྟན་པའི་ཉིན་བྱེད་རིམ་བྱོན་གྱི་རྣམ་ཐར་ཕྱོགས་བསྒྲིགས》མི་རིགས་དཔེ་སྐྲུན་
ཁང་།
༢༢.《སྟོན་པའི་འཁྲུངས་རབས་གནད་བསྡུས》བྲིས་མ།།
༢༣. སྡེ་སྲིད་སངས་རྒྱས་རྒྱ་མཚོས་བརྩམས་པའི་《བཻཌཱུརྱ་སྔོན་པོ》ལྕགས་
དཔར།
༢༩. སྡེ་སྲིད་ སངས་ རྒྱས་རྒྱ་མཚོས་བརྩམས་པའི་《བཻཌཱུརྱ་དཀར་པོ》
དཔར་ཤིང༌། །
༢༥.ས་སྐྱ་པཎྜི་ཏས་བརྩམས་པའི་《རིག་པའི་གནས་ལྔ་ལས་བཟོ་རིག་
པའི་བྱེ་བྲག་རོལ་མོའི་བསྟན་བཅོས་ཀྱི་རྣམ་པར་བཤད་པ་འཇམ་དབྱངས་བླ་མ་
དགྱེས་པའི་སྙན་པའི་སྒྲ་དབྱངས་བློ་གསལ་ཡིད་འཕྲོག་ཕྲིན་ལས་ཡོངས་ཁྱབ་
ཅེས་བྱ་བ་བཞུགས་སོ》སྡེ་དགེ་དཔར་མ།
༢༦.བྱམས་པ་འཕྲིན་ལས་སོགས་ཀྱིས་བརྩམས་པའི་《སྐར་ནག་རྩིས་ཀྱི་
ལོ་རྒྱུས་སྐོར》་
༢༧.《བོད་ལྗོངས་སྒྱུ་རྩལ་ཞིབ་འཇུག》དུས་དེབ་ཁག
༢༨. ཡར་རྗེ་ཨོ་རྒྱན་གླིང་པའི་《བཀའ་ཐང་སྡེ་ལྔ》ཤིང་དཔར།
༢༩.མཁས་དབང་དགེ་འདུན་ཆོས་འཕེལ་གྱིས་མཛད་པའི་《དེབ་ཐེར་
དཀར་པོ》ཤིང་དཔར། །
༣༠. ས་ སྐྱ་བསོད་ནམས་རྒྱལ་ མཚན་ གྱིས་ མཛད་ པའི་《རྒྱལ་ རབས་
གསལ་བའི་མེ་ལོང》ཤིང་དཔར།
༣༡.ཚལ་པ་ཀུན་དགའ་རྡོ་རྗེས་མཛད་པའི་《ཧུ་ལན་དེབ་ཐེར་དམར་
པོ》བྲིས་མ།
༣༢. པན་ཆེན་བསོད་ནམས་གྲགས་པས་མཛད་པའི་《དེབ་ཐེར་དམར་
618



པོ་གསར་མ》བོད་ལྗོངས་མི་དམངས་དཔེ་སྐྲུན་ཁང་།
༣༣.《ཀློང་རྡོལ་ངག་དབང་བློ་བཟང་གི་གསུང་འབུམ》བོད་ལྗོངས་བོད་
ཡིག་དཔེ་རྙིང་དཔེ་སྐྲུན་ཁང་། །
༣༩. སུམ་ པ་ ཡེ་ ཤེས་ དཔལ་ འབྱོར་ གྱིས་ བརྩམས་ པའི་《ཆོས་ འབྱུང༌
དཔག་བསམ་ལྗོན་ཤིང》ཀན་སུའུ་མི་རིགས་དཔེ་སྐྲུན་ཁང་། །
༣༥. རྒྱལ་མཆོག་ལྔ་པ་ཆེན་པོས་མཛད་པའི་《བོད་ཀྱི་དེབ་ཐེར་དཔྱིད་ཀྱི་
རྒྱལ་མོའི་གླུ་དབྱངས》མི་རིགས་དཔེ་སྐྲུན་ཁང་། །
༢༦.ཧྥ་རན་སིའི་དཔེ་མཛོད་ཁང་ནས་བསྒྲིགས་པའི་《ལི་ཡུལ་ནས་ཐོན་
པའི་བོད་ཀྱི་ཡིག་རྙིང་ཕྱོགས་བསྡུས》ཧྥ་རན་སིའི་རྒྱལ་ཁབ་དཔེ་མཛོད་ཁང་།
༢༧. འབྲོམ་ སྟོན་ རྒྱལ་ བའི་ འབྱུང་ གནས་ ཀྱིས་ མཛད་ པའི་《བཀའ་
གདམས་ཕ་ཆོས》མཚོ་སྔོན་མི་རིགས་དཔེ་སྐྲུན་ཁང་། །
༣༨.རྟ་ཚག་ཚེ་དབང་རྒྱལ་གྱིས་བརྩམས་པའི་《ལྷོ་རོང་གྲུབ་མཐའ》བོད་
ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
༣༩. ཀློང་ཆེན་རབ་འབྱམས་པས་བརྩམས་པའི་《ཀློང་ཆེན་གྲུབ་མཐའ》
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
༩༠.《ཁྱུང་པོ་རྒོད་ཚང་གི་ལོ་རྒྱུས》བྲིས་མ།
༤༡.《ཀླུ་འབུམ་དཀར་ནག་ཁྲ་གསུམ》ཤིང་དཔར།
༤༢.འབྲུག་པ་པདྨ་དཀར་པོས་བརྩམས་པའི་《འབྲུག་པའི་གྲུབ་མཐའ》
ཤིང་དཔར། །
༤༣. ཀུན་མཁྱེན་འཇིགས་མེད་གླིང་པས་བརྩམས་པའི་《འཇིགས་མེད་
གླིང་པའི་གཏམ་ཚོགས》ཤིང་དཔར།
༩༩. ཞེ་ཆེན་འགྱུར་མེད་རྣམ་རྒྱལ་གྱིས་མཛད་པའི་《ཞེ་ཆེན་རྒྱལ་ཚབ་
གྲུབ་མཐའ》སི་ཁྲོན་མི་རིགས་དཔེ་སྐྲུན་ཁང་།
619



༩༥. སྡེ་སྲིད་སངས་རྒྱས་རྒྱ་མཚོས་མཛད་པའི་《རབ་གསལ་གསེར་གྱི་སྙེ་
མ》བོད་ལྗོངས་མི་དམངས་དཔེ་སྐྲུན་ཁང་།
༩༦. འཇིགས་བྲལ་ཡེ་ཤེས་རྡོ་རྗེ་དགེ་ལེགས་རྣམ་པར་རྒྱལ་བས་བརྩམས་
པའི་《བདུད་འཇོམས་ཆོས་འབྱུང》སི་ཁྲོན་མི་རིགས་དཔེ་སྐྲུན་ཁང་།
༩༧. ཆོས་ཉིད་ཡེ་ཤེས་ཀྱིས་བརྩམས་པའི་《གཉགས་སྟོན་པའི་གདུང་
རབས་དང་གདན་རབས》དཔེ་རྙིང་དཔེ་སྐྲུན་ཁང་། །
༩༨.《ཐོབ་རྒྱལ་སྨན་རི་དགོན་པའི་དཀར་ཆག》བྲིས་མ།།
༩༩. ཇོ་ནང་པ་ཏ་ར་ན་ཐས་བརྩམས་པའི་《རྒྱ་གར་ཆོས་འབྱུང》ཤིང་
དཔར། །
༥༠. མགོན་པོ་སྐྱབས་ཀྱིས་ བརྩམས་པའི་《རྒྱུ་ནག་ཆོས་འབྱུང》ཤིང་
དཔར། །
༥༡. ལྷ་བཙུན་ཚུལ་ཁྲིམས་བཟང་པོས་བརྩམས་པའི་《ཡར་ལུང་ཇོ་བོའི་
ཆོས་འབྱུང》བྲིས་མ།
༥༢ .ཐུའུ་ཀྭན་ཆོས་ཀྱི་ཉི་མས་བརྩམས་པའི་《ཐུའུ་ཀྭན་གྲུབ་མཐའ》ཤིང་
དཔར།
༥༣ . སྡེ་སྲིད་སངས་རྒྱས་རྒྱ་མཚོས་མཛད་པའི་《ཆོས་འབྱུང་བཻཌཱུརྱ་སེར་
པོ》ཤིང་དཔར།
༥༤.དཀོན་མཆོག་བསྟན་པ་རབ་རྒྱས་ཀྱིས་བརྩམས་པའི་《མདོ་སྨད་
ཆོས་འབྱུང》ཀན་སུའུ་མི་རིགས་དཔེ་སྐྲུན་ཁང༌།
༥༥. བུ་སྟོན་ཕྱོགས་ལས་རྣམ་རྒྱལ་གྱིས་མཛད་པའི་《བུ་སྟོན་ཆོས་འབྱུང》
ཤིང་དཔར། །
༥༦.《རྭ་སྒྲེང་དགོན་པའི་དཀར་ཆག》བྲིས་མ།
༥༧. ཏཱ་ སི་ ཏུ་བྱང་ཆུབ་ རྒྱལ་ མཚན་གྱིས་མཛད་པའི་《བཀའ་ཆེམས་
620



མཐོང་བ་དོན་ལྡན》བྲིས་མ།
༥༨རྗེ་བཙུན་གྲགས་པ་རྒྱལ་མཚན་གྱིས་བརྩམས་པའི་《ས་སྐྱའི་གདུང་
རབས་རིན་ཆེན་བང་མཛོད》མི་རིགས་དཔེ་སྐྲུན་ཁང་།
༥༩.ཆ་ཧར་དགེ་བཤེས་བློ་བཟང་ཚུལ་ཁྲིམས་ཀྱིས་བརྩམས་པའི་《ཙོང་
ཁ་པའི་རྣམ་ཐར》ཤིང་དཔར། །
༦°. དབོན་ཞང་རྡོ་རིང་སོགས་རྡོ་རིང་ཁག་གི་ཡི་གེ་ངོ་བཤུས།
༦༡.《གདན་ས་ཆེན་པོ་བཞིའི་དཀར་ཆག》ཤིང་དཔར།
༦3.ངག་དབང་མཁྱེན་རབ་ཀྱིས་བརྩམས་པའི་《མུ་ལི་ཆོས་འབྱུང》སི་
ཁྲོན་མི་རིགས་དཔེ་སྐྲུན་ཁང་།
གཉིས་པ། རྒྱ་ཡིག་གི་དཔྱད་གཞིའི་ཡིག་
རིགས་གཙོ་བོ་ཁག །
༡.ཁྲར་སི་བ་ཨད་ལི་ཨའོ་ཐ་ཡིས་བརྩམས་པའི་《རྒྱ་གར་ཆོས་ལུགས་དང་
སངས་རྒྱས་ཆོས་ལུགས་ཀྱི་ལོ་རྒྱུས》ལྷ་འོད་དཔེ་སྐྲུན་ཁང་།
༢. མར་ཁེ་སིས་བརྩམས་པའི་མོར་ཀིན་གྱི་《གནའ་དུས་སྤྱི་ཚོགས་ཞེས་
པའི་དེབ་ཀྱི་ནང་དོན་གཙོ་བཏུས》མིདམངས་དཔེ་སྐྲུན་ཁང་། །
༣. ཀོའུ་མོ་རུའོ་ཡིས་བརྩམས་པའི་《བྲན་གཡོག་ལམ་ལུགས་ཀྱི་དུས་
རབས》མི་དམངས་དཔེ་སྐྲུན་ཁང་།
༩.ཧོའོ་ཧྥུ་མན་གྱིས་བརྩམས་པའི་《བོད་ཀྱི་ཆོས་ལུགས་སྐོར་བཤད་པ》
དཔར་མ་ནང་ཁུལ་འགྲེམས་སྤེལ། །
༥. ཨན་ཁཱ་ཤིན་ཧཱ་སོགས་ཀྱིས་བརྩམས་པའི་《རྒྱ་གར་གྱི་ཆོས་རྒྱུས་ཆེ་མོ》
ཚོང་དོན་དཔེ་སྐྲུན་ཁང་།
621



༦.《སྤྱི་ཚོགས་འཕེལ་རྒྱས་ཀྱི་ལོ་རྒྱུས》ཧྲང་ཧད་མི་དམངས་དཔེ་སྐྲུན་
ཁང་། །
༧. ཀྲང་པིང་ལུན་དང་ཀྲའན་ཧྲེ་ཧྲང་གིས་བརྩམས་པའི་《འདར་འུན》
ཀྲུང་གོ་གཞོན་ནུ་དཔེ་སྐྲུན་ཁང་། ་
༡༠. ཁུར་ ཁང་ ཧྲང་ གིས་ བརྩམས་ པའི་《 ལའོ་ཙེའི་རྣམ་ ཐར་ དཔྱད་
གཏམ》ཀོང་ཤིའི་སློབ་གསོ་དཔེ་སྐྲུན་ཁང་།
༡༡.《ཆབ་མདོ་ཁ་རུབ་ཀྱི་དཔྱད་གཞིའི་ཡིག་རིག་ཕྱོགས་བསྒྲིགས》ནང་
ཁུལ་འགྲེམས་སྤེལ།
622



བོད་ཀྱི་རིག་གནས་རྣམ་བཤད།
རྩོམ་སྒྲིག་པ།
ཤར་ཡུལ་ཕུན་ཚོགས་ཚེ་རིང་། །
རྩོམ་སྒྲིག་འགན་འཁུར་བ། བློ་བཟང་ཚེ་རིང་། ངག་དབང་།
མདུན་ཤོག་འཆར་འགོད་པ། སྐལ་ཚེ།།
དཔེ་སྐྲུན་འགྲེམས་སྤེལ་ཚན་པ། །
ད་ བོད་ལྗོངས་མི་དམངས་དཔེ་སྐྲུན་ཁང་།
（ལྷ་ས་གླིང་སྐོར་བྱང་ལམ་སྒོ་ཨང་20)
པར་འདེབས་ཚན་པ། བོད་ལྗོངས་ཤིན་ཧྭ་པར་འདེབས་བཟོ་གྲྭ།
དེབ་ཚད།
850X1168 1/32
པར་ཤོག
20.5
ཡིག་གྲངས།
ཁྲི་34.5
པར་གཞི།
2007ལོའི་ཟླ་3པར་པར་གཞི་1བསྒྲིགས།
པར་ཐེངས།
2007ལོའི་ཟླ་3པར་པར་ཐེངས་1བཏབ།
པར་གྲངས།
01-4,000
དཔེ་དེབ་ཨང་རྟགས། ISBN7-223-01979-4
རིན་གོང་སྒོར།
25.00
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



图书在版编目(CIP)数据
西藏文化概论/夏玉·平措次仁著,一拉萨:西藏人民。
出版社,2007.3
ISBN 7-223-01979-4
I.西,.. 1.夏...山,藏族一民族文化一研究--
西藏一藏语 V. K281.4
中国版本图书馆 CIP 数据核字(2006)第015124号
西藏文化概论
编著夏玉·平措次仁
责任编辑 洛桑次仁 阿旺
封面设计 格次
出版发行 西藏人民出版社(拉萨市林廓北路20号)
印刷 西藏新华印刷厂
开 本 850×1168 1/32
张 20.5
字数 345 千
版次 2007年3月第1版
印次 2007年3月第1次印刷
印 数 01-4,000
书 号 ISBN7-223-01979-4
定 价 25.00 元
版权所有,翻印必究



ISBN 7-223-01979-4
9872231979&l>
定价:25.00 元
